\jhchapter{Fors, hemman Nr 3}

\jhhouse{Kvarnbacken}{3:140}{Fors}{x}{97 + 97 a-e}

\jhoccupant{Fors}{Fjalar \& Mayvor}{1995}

\jhperson{Fjalar Rainer}{11.04.1949}{} i Jeppo, agronom, gifte sig 26.07.1975 med \jhperson{Mayvor Margareta Lillqvist}{10.03.1949}{}, laborant och jordbrukardotter från Purmo.

\jhhousepic{044-05875.jpg}

\begin{jhchildren}
  \item \jhperson{Joakim Gustav Andreas}{16.02.1982}{}, dipl.ing., fam. i Sverige
  \item \jhperson{Daniel Rainer Alfred}{14.08.1985}{}, dipl.ing.
\end{jhchildren}

Sedan januari 1995 har paret Fors ordnat livet på denna lägenhet efter att först ha arrangerat, flyttat, sanerat och byggt till huset på Kraftgränd 4 (nr 97a). Åtgärderna gjordes innan familjen kunde dra upp bopålarna från Tottesund i Maxmo och placera dem vid Fjalars barndomshem på Kiitolavägen 15. Orsaken till flytten var att Fjalar sedan augusti 1990 innehade tjänsten som rektor vid Lannäslunds skolor (nu Optima Lannäslund) i Jakobstad och ville komma närmare sin arbetsplats.

Fjalar har haft tjänster vid Korsholms skolor (linjeföreståndare 8 år), Finlands Pälsdjursuppfödares Förbund (Maxmo försöksfarm, farmchef 5 år), Lannäslunds skolor (senare Lannäslundskolan Optima resp. Optima Lannäslund 19 år) och Projektkoordinator (Optima 4,5 år).

Mayvor har arbetat som laborant vid Schaumans fabriker, Östanlid sjukhus, preparator vid Tekniska högskolan i Otnäs, laborant vid utvecklings- laboratoriet vid Dickursby färgfabriker och vid Solf Centralbutiks spannmålslaboratorium, kontorist på Maxmo Försöksfarm samt byråfunktionär vid länsmanskansliet i Vörå.

Kvarnbacken 3:140 bildades medels köp 5.8.1995 av delar av Broända 3:109 och Strand 3:130, inom vilka den tidigare Mejerivägen 3:14 ingått. Området är enhetligt på så vis att fastigheten i dagsläget omsluts av Kiitolavägen, Kraftgränd och Lappo å. På lägenheten, som omfattar ca 8500 kvm, finns i dag:
\begin{enumerate}
  \item en kvarnbyggnad (nr 97d, uppförd vid sekelskiftet 1800-1900),
  \item ett bostadshus i trä/stock från 1800-talet (nr 97a), vid två tidpunkter flyttats (1960, 1994), restaurerats (1994) på Kraftgränd 4,
  \item ladugårdsbyggnad (1935, nr 97e),
  \item gårdsbyggnad (ca 1950, nr 97b),
  \item stock-/fritidshus (1999, nr 97c), samt
  \item bostadshus i vitt tegel (nr 97, uppfört 1961-62).
\end{enumerate}

Fram till i dag pratar gårdsfolk och släktingar om ``Krymboas'', ett namn härlett ur benämningen ``kronobyboas'', efter Jakob Jakobsson, som ägde hela Fors hemman 1699-1709, se nedan, då man refererade till denna plats.

Ett landmärke för lägenheten var flaggstången, som restes av Gustaf Fors och Leo Julin fredag kväll den 9 oktober 1936. Det var viktigt att få upp den i tid före bröllopet mellan syster Anna (Fors) och Leo Julin, vilket firades söndagen den 11 oktober. - Vid vigseln närvar 800 gäster, som kommit till kyrkan p.g.a. ryktet att Anna skulle bära den sällan sedda storkronan. Den kom ändå inte till användning p.g.a dess tyngd. - Den slanka furan hade med viss möda forslats genom krökarna från Kampasskogarna, liggande på dubbla stöttingar. Längden var då 22 m; senare förkortad från "skatan och loman” i två repriser till ca 18 m. Flaggstången blickade över Silvast i 76 års tid, fram till natten 17-18 september 2012, då en kraftig stormby lade den till ro över fähustaket.

Den 13.1.1997 startade paret Fors och Stig-Olof Lillqvist, Mayvors bror från Purmo, Kvarnbackens gymnastikförening r.f. för att ge egna och andras barn ordnade möjligheter till nyttig fysisk aktivitet. Då byn saknade goda utrymmen för redskapsgymnastik, tog Fjalar och Mayvor itu med att vintern 1997-98 ändra den gamla skulltorken/höladan till en värmeisolerad fungerande gymnastikhall, ”Arcas”, med tillgång till alla redskap som fordrades för träning och tävling i denna disciplin. Som mest hyste föreningen ett 50-tal aktiva barn från närregionen. För sitt engagemang valdes Mayvor år 2002 till ``Årets Jeppobo''. Under verksamhetssäsongen september-juni var Arcas i användning tre kvällar per vecka fram till hösten 2008.

Verksamheten inom s.k. tredje sektorn har också i övrigt intresserat på olika sätt. Fjalar blev medlem i Lions Club Jeppo hösten 1995 och har innehaft olika poster i den, bl.a. två perioder som president och fem dito som sekreterare. År 2003 var han med och initierade en nystart av Jeppo byaråd r.f.-Jepuan kyläyhdistys r.y., sedan hösten 2016 Jeppo byaförening r.f., vars ordförande han varit 2003-06 och 2009-17.

Fjalar och Mayvor fullföljde 2013-2014 byarådets plan att anlägga en vandringsled i Jeppo. ``Trådi'' kunde invigas 1 maj 2014 och paret fick senare Nykarleby stads idrottsdiplom ”Årets talkoarbetare 2014”.


\jhhouse{Broända gård}{3:6 + 3:15}{Fors}{x}{397}

\jhoccupant{Fors}{Gustaf \& Hildur}{1945-1995(-79)}

\jhperson{Gustaf Alfred}{10.04.1949}{23.11.1992}, gifte sig den 21.10.1945 med \jhperson{Hildur Anna Maria}{17.10.1925}{}, född Engström från Jeppo (Kojonen hemman, Lassila).

\jhhousepic{Broanda vid Fors 1950-t.jpeg}{}

\begin{jhchildren}
  \item \jhperson{Per-Håkan Gustaf}{18.09.1946}{}, instrumentmekaniker
  \item \jhperson{Christer Anders Alfred}{30.09.1947}{}, jordbrukare
  \item \jhperson{\jhbold{Fjalar Rainer}}{11.04.1949}{}, agronom
  \item \jhperson{Kerstin Maria}{04.05.1951}{}, grafiker
\end{jhchildren}

Gustaf och Hildur övertog den 31.12.1945 en relativt modern lantbrukslägenhet (Broända gård) som Gustaf själv varit med om att bygga upp sedan tonåren, i gott samspel med sina fyra systrar, sin far Emil och mor Ida. Gustaf var intresserad av jordbruket, vilket bekräftas av att han gärna genomförde utbildningen i Gamla Vasa vid Korsholms lantmannaskola och tog med sig nyheter från den. Bland annat testade han majsodling och initierade en ladugårdstillbyggnad i form av AIV-torn för ensilage i anslutning till det 10 år gamla fähuset.

Gustafs medverkan i kriget 1939-44 blev, liksom för många andra i samma ålder, en ovälkommen parentes för den drivkraft som fyllde ynglingens väsen. Äventyret höll på att få ett snabbt slut då han redan på nionde dagen vid fronten sårades när en explosiv kula träffade gevärskolven och drev splitter in i vänster hand. Att komma helskinnad från fronten var ingen självklarhet för honom eller för dem som väntade där hemma.

Lägenheten omfattade vid övertagandet ca 79 ha; trädgård 0,02 ha, åker 26,50 ha, skog 45,00 ha och övrig jord 7,48 ha. Av åkermarken var ca 7 ha täckdikad. Den relativt nya ladugården hade rum för 12 klavbundna mjölkkor, nödiga kättplatser, 3 hästar, en handfull s. k. baconsvin och några får för gårdens behov. Hönsskötseln hade avslutats tio år tidigare.

Vid övertagandet löstes systrarna Jenny, Gemima, Anna och Etel ut, varvid Mellanåkern, mellan mejeriet och Stenvall, samt en hustomt vid Harisloon, nr 43, styckades från gården.

Hemmanet utvecklades i takt med tiden. Inriktningen var mjölk- och foderproduktion, vilket bl.a. medförde behov av omändringar i befintliga gårdsbyggnader. En kalluftstork för spannmål inrättades ovanför redskapslidret (kärrladan). Höladan, mjölboden och vedlidret gav plats för en skulltork för hö. För att ge rum för dubbelt fler kor än vad ursprunget var planerat för, gjordes nödvändiga omdisponeringar i fähuset. Får, svin och hästar hade utmönstrats.

Mekaniseringen gjorde fortgående landvinningar, uttryckligen i och med inköpet av den första traktorn, en Ferguson (”Grålle”) år 1952.

Gustav engagerade sig under sin mest aktiva tid i organisationsliv och samhällsbygge. Han hann vara ordförande en period i 4H. I Jeppo Uf var han ordförande genast efter kriget, 1945. Senare satsade han mycket tid som ordförande i flera andra sammanhang; Jeppo Lantmannagille, Jeppo lokalavd. av Österbottens Svenska Producentförbund, Österbottens Kötts förvaltningsråd 1962-79 varav ordf. 1973-79, Jeppo kommunalfullmäktige 1966-72, byggnadskommittén för Jeppo Kommunal- och hälsogård samt Jeppo Hembygdsförening 1981-87.

Hildur har under alla år varit en uthållig medarbetare i jordbruket samt trägen, intresserad medlem i Jeppo Marthaförening. Mode, inredning, hus och hem och läsning har varit andra favoritområden.

Vid generationsskiftet 12.09.1979 till Christer och Runa Fors (se nr 45 och 127), behöll Gustaf och Hildur den outbrutna delen av tomten mellan älven och ladugården på vilken bostadshuset står.

Gustaf \textdied 23.11.1992 (alzheimer)


\jhoccupant{Rijf/Fors}{Emil \& Ida}{1911/-23 – 1945}

\jhhousepic{Broanda ForsIMGP2476.jpg} Infarten till gården ca 1935 (gård 397). T.h. gaveln av sytningsstugan (nu gård 97a)

Emil Alfred Alfredsson Rijf/Fors, \textborn 15.5.1883 - \textdied 22.03.1955, gift med Ida Gustava Pettersson Holm, Jeppo, \textborn 10.1.1886 - \textdied 08.08.1934.
\begin{jhchildren}
  \item \jhperson{Jenny Gustava}{01.03.1909}{07.07.1989}, gift Karlsson, Sverige
  \item \jhperson{Gemima Alfrida}{08.07.1912}{06.06.1999}, gift Gustafsson
  \item \jhperson{Anna Viola}{29.10.1916}{08.05.1967}, gift Julin
  \item \jhperson{\jhbold{Gustaf Alfred}}{10.04.1919}{23.11.1992}
  \item \jhperson{Etel Karin Alice}{28.02.1924}{22.07.2009}, gift Albäck
\end{jhchildren}

Emil var född i Alahärmä. Enligt uppgift var han två gånger till USA, 1902-04 och 1905. Den andra gången, i sällskap med Anders Jungarå och Johan Henriksson Grötas, reste han för att leta reda på sin far. Han hittade honom på en skogscamp i Ashland, Wisconsin, där Katarina Sandberg (gift Sikström; kallad Klockar-Katrin) kunde sammanföra fadern med sonen. De två hade arbetat en tid på samma camp utan att veta om varandra. Emil lär ha gett sin far ett kok stryk för att han lämnat familjen i sticket och beordrade honom därefter att resa hem.

Det är oklart i vilket skede Emil ändrade sitt efternamn från Rijf, via Johansson i Amerika, till Fors, men det bör ha skett ca 1910.

År 1911 köpte Emil av sin mor halva Strand skattehemman no 315 och ärvde den andra halvan. Tolv år senare, 1923, köpte han hela Broända no 36 av sin mor. De hittills sambrukade lägenheterna gick under namnet Broända gård. Nytt fähus för 12 kor byggdes år 1935; det står ännu kvar.

Emils yngre bror Johan ("Jukka”, ”Jan”, ”Krymboas-Janne”) var förmodligen tilltänkt som blivande hemmansägare på Krymboas. Liksom många andra gjorde han sin egen emigrantresa till Amerika, där han råkade ut för ett gruvras i (Vancouver-trakten) tillsammans med en Munsala-yngling. Olyckan höll honom instängd med sin döende kamrat i tre dygn, vilket kom att prägla Johans mentala hälsa i fortsättningen. Han skickades hem, där hans mor måste kvittera ut honom på farstutrappan. Johan bodde på gården fram till sin död.


\jhoccupant{Grötas/Rijf}{Sanna Lisa \& Alfred}{1904 – 1911/-23}

\jhperson{Sanna Lisa Karls(Johans-)dotter Grötas}{12.10.1857}{22.02.1927} , gift med \jhperson{Alfred Johansson Rijf}{01.12.1856}{23.09.1925} från Alahärmä.
\begin{jhchildren}
  \item \jhperson{Johannes Alfredsson Rijf}{08.12.1881}{} i Markkula, Alahärmä
  \item \jhperson{\jhbold{Emil Alfredsson Rijf/Fors}}{15.04.1883}{} i Alahärmä
  \item \jhperson{Hilda Maria Alfredsdotter Rijf}{25.03.1885}{}, gift Moisio
  \item \jhperson{Johan Valfrid Alfredsson Rijf}{10.06.1886}{29.11.1954}
\end{jhchildren}

Sanna Lisa var uppvuxen på Fors hemman. Giftermålet förde henne till Markkula i Alahärmä, där svärfadern Johan Rijf, ingift från Hirvlax, hade ett litet torp. Torpet räckte inte till att försörja familjen, så han drygade ut utkomsten med sina skickliga kunskaper som bettsmed.
Sanna Lisa och Alfred flyttade snart efter Emils födelse till Sverige, där de förtjänade sitt levebröd i några års tid. Då beskedet från Jeppo kom, att hemmanet på Fors överförts på Sanna Lisa den 22.8.1904, styrdes flyttlasset tillbaka till Finland. Lägenheten på 7/96 mantal av Fors skattehemman (Broända) var en gåva av Sanna Lisas föräldrar, därför att hennes bror, kallad Stöipas-Erik, inte var betrodd arvtagare p.g.a. sitt missbruk av alkohol.

Maken Alfred, en hetlevrad person, lämnade år 1902 sin familj för ett mera äventyrligt liv i Amerika. Han återkom, men drog ånyo iväg i februari 1905, denna gång med dottern Hilda i sitt följe. Tilltaget verkade inte vara sanktionerat till alla delar och vistelsen blev heller inte långvarig, för sonen Emil reste efter, fann honom och såg till att han kom hem igen för att ta sitt ansvar för familjen och hemmanet.


\jhpic{BroandaForsGasthausMGP2473.jpg}


Gården, nr 397, tjänade som gästgiveri ca 1891-1928. Den bistod med ungefär 200 skjutsar per år. En gäst har sänt sitt tack-kort: Til minde av ingeniør Gustav Keugl. På bilden ses Johan Valfrid Alfredsson Rijf, okänd NN, Gustav Keugl, Sanna Lisa Karls-(Johans)dotter Rijf, Jenny Fors 3 år, smeden och gjutaren Karl Johan Abrahamsson Rijf och Ida Gustava Fors. Året är 1912.


\jhhouse{Broända och Strand}{3:6 + 3:15}{Fors}{x}{397 \& 397a}

\jhoccupant{Fors}{Karl Johan \& Greta Lisa}{1877/94-1904}

Karl Johan Abrahamsson, \textborn 17.07.1834 (i Grötas) - \textdied 28.02.1918 (i Fors) gift med Greta Lisa Johansdotter, \textborn 03.09.1833 (i Soklot) - \textdied 04.03.1900 (i Fors), född Sundlin på Mannfors.
\begin{jhchildren}
  \item \jhperson{\jhbold{Sanna Lisa Karlsdotter Grötas}}{12.10.1857}{} i Grötas
  \item \jhperson{Karl Johannes Karlsson Fors}{19.04.1860}{21.06.1867}
  \item \jhperson{Erik Karlsson Fors}{19.02.1863}{24.03.1933}, gick under namnet Stöipas-Erik
  \item \jhperson{Anna Sofia Karlsdotter Grötas}{07.08.1868}{}
  \item \jhperson{Anna Lovisa Karlsdotter Grötas}{08.07.1874}{}, gift Forsblom
\end{jhchildren}


Karl Johan A. var en utomordentligt skicklig gjutare med gott rykte. I hans produktsortiment ingick bjällror, klockor, m.m. Han var även rutinerad, god smed.

Sonen Stöipas-Erik (c)) lärde sig smedens yrke. Han bodde på den plats där Johan Modén, och efter honom Eliel Brunell, senare bedrev butiksverksamhet. Erik skulle egentligen ha fått hemmanet, men på grund av hans problem med alkoholen gav föräldrarna lägenheten på Fors till dottern Sanna Lisa, gift med Alfred Rijf.

Karl Johan innehade lägenheten Broända från år 1877. Han blev m.a.o. den person som förenade lägenheterna Strand och Broända, varefter hemmanet hållits i samma släkte.

\jhhouse{Broända}{3:6}{Fors}{x}{397}

\jhoccupant{Forss}{Matts Nilsson}{1865-1877}

\jhoccupant{Forss}{Thomas Johansson}{1838-1865}


\jhoccupant{Forss}{Johan Thomasson}{1826-1838}


\jhhouse{Strand}{3:15}{Fors}{x}{397a}


\jhoccupant{Arrendator}{-}{1872-1998}

Jeppo Kraft Alg och dess föregångare hade flera olika byggnader och aktiviteter på denna lägenhet. Hänvisas till kapitlet ”Silvast kvarn”, som belyser verksamheten på området.

Jeppo Kraft Alg
1952 – 1965/-98
Andelslaget använde huset som kontor fram till 1956 och senare även som paus-/matrum och lager för allehanda elmaterial. Alf Julin skötte om att huset revs år 1992.

Brandt Evert \& Saga, 1948-1952
Anders Evert \textborn 1922 och Saga Linnea \textborn 1923, född Loman, gifte sig samma år som Evert blev ny disponent för andelslaget och paret fick sitt första barn.
\begin{jhchildren}
  \item \jhperson{Stig Björn Anders}{ \textborn 1948}, bor i Jakobstad
  \item \jhperson{Hans Evert}{ \textborn 1955}, bor i Jakobstad
\end{jhchildren}

Paret med sin förstfödda bodde några år i huset men flyttade sedan till gård nr 93 för en kort tid innan lasset drog vidare till Jakobstad.

Ekström Emil \& Hilda, 1933 – 1948
Emil var disponent på Jeppo Kvarn och Sågverksandelslag 1920-1948 (se Silvast kvarn) men flyttade in i huset först 1933 då han sålt sin del av hemmanet i Mietala (Mietala 116) till Johannes Åstrand och flyttade med familjen till Fors.


\jhoccupant{Rijf/Fors}{Emil}{1911-1945}

Emil sambrukade lägenheten Strand med lägenheten Broända enligt tidigare inslagen linje. Morfar Karl Johan bodde sannolikt i detta hus så som nedan nämnda sytningsbrev stipulerade.


\jhoccupant{Rijf}{Sanna Lisa}{1904-1911}

Sanna Lisa skötte lägenheten tillsammans med Alfred fram till 1911 	då hon sålde hälften till sonen Emil och överlät andra halvan i arv.


\jhoccupant{Fors}{Karl Johan}{1894-1904}

Karl Johan Abrahamsson \& Greta Lisa Johansdotter (se ovan) köpte lägenheten Strand på 7/96 mantal av Fors skattehemman 3 och kom således att föra samman Strand och Broända lägenheter. År 1904 skrev Karl-Johan över lägenheten på dottern Sanna Lisa mot sytning fram till sin död 1918.


\jhoccupant{Heikkilä}{Erik Johansson}{1894-1894}

Erik, från Alahärmä, var i borgen för föregående Matts Männikkö. Matts rymde från sitt hemman en natt och sålunda kom Heikkilä att få det men sålde det vidare samma år.


\jhoccupant{Männikkö}{Mats}{1887-1894}

Mats, från Alahärmä, köpte lägenheten av folkskolläraren Anders Lindén (1887). Inga uppgifter om när huset, s.k. mjölnarstugan, byggdes finns att tillgå. Förmodligen var det en 1800-talsbyggnad. Den revs år 1992.


\jhoccupant{Lindén}{Anders}{1886-1887}


\jhoccupant{Fors}{Thomas Thomasson}{1886-1886}


\jhoccupant{Lassila}{Jakob Jakobsson}{1877-1886}


\jhsection{Fors hemman - Lillsilfvast 1 mtl} Lillsilfvast får så småningom namnet Fors
