
KARTBLAD nr 6 placeras hit --------------->>>


\jhhouse{Sparbanken 1}{4:194}{Silvast}{6}{81}


\jhoccupant{Fastighets Ab}{Sparbanken Jeppo}{2001 -}

\jhbold{Från by med bank till banklös by}

\jhbold{Jeppo Sparbank	-   Vasa Andelsbank   -	Fastighets Ab Sparbanken Jeppo}

Redan före kriget diskuterade de ekonomiskt tänkande jeppoborna behovet av en egen bank, en sparbank eller en andelskassa, utöver det dåvarande och redan mångåriga filialkontoret Helsingfors Aktiebank. Ofärdsåren gjorde emellertid att planerna tog form först år 1946, då man vid ett talrikt besökt ÖSP-möte den 9 maj tog frågan till diskussion. Beslutet blev att tillsätta en kommitté för att förbereda ärendet och föra det vidare.

En månad senare sammankallades till allmänt möte på Uf-lokalen. Solidariteten till Helsingfors Aktiebank var påtaglig, men en majoritet fick mötet att efter noggrant övervägande besluta anhålla hos kommunalnämnden att vidta åtgärder för bildande av en sparbank i Jeppo. Anhållan är daterad 27.6.1946, signerad av Edvin Bergman, Joel Sandberg, Ernst Westerlund, Haniel Sandberg och Lennart Jungar, därtill stödd av Jeppo Andelsmejeri och Jeppo Skogsandelslag. Den fick grönt ljus i såväl kommunalnämnd som i ett enhälligt -fullmäktige, som i sitt protokoll den 11.9.1946 skrev: ``Beslöts att stifta en sparbank i kommunen och anslogs för densamma såsom grundfond 50.000 mk.''

Kvarnarna malde snabbt. Den 29.10.1946 godkände kommunalfullmäktige förslaget till stadgar och den 20.12.1946 konstaterade samma församling att dessa godkänts av Finansministeriet. Vid det nämnda decembermötet utsågs de första principalerna.

Bankens första lokalitet blev från 10.2.1947, för en månadshyra på 600 mk, Johannes Lindéns gård i centrum (senare Jeppo Sko- och Läderaffär /Runar Källström, Kirsiläs skomakeriverkstad fram till 1.8.1983, etc.) på nuvarande Östra Jeppovägen 19 (se nr 78). Storstugan i söder  inreddes till banklokal med behövlig lång disk, hyllor, stolar och kassaskåp. Lokalen var otrevligt kall. Hösten 1948 flyttade verksamheten in i ett varmare kaférum i Jeppo-Oravais Handelslag. Handelslaget ansåg sig redan i början av 1950 behöva utrymmet för egen verksamhet, varför banken blev tvungen att hastigt hitta en annan lokal.

På den tomt där banken nu finns, stod en gård (se nr 381) tillhörande Helli Sarelin, som i rummet mot vägen drev en kemikaliebutik. Med henne kom styrelsen överens om att hyra de övriga rummen mot gårdssidan, på villkor att fru Sarelin fick fortsätta med sin rörelse. Senare samma vår beslöt vårmötet att köpa hela fastigheten om 0,0007 mtl, benämnd Nygård lägenhet RN:o 4:9 av Silvast hemman, för löseskillingen 850.000 mk. I den vevan uppmanades Sarelins handel med kemikalier att flytta ut med 2 veckors varsel.

Vid höstmötet 1950 beslöts bryta ut tomten och vid tillfälle utvidga den mot norr, fram till ungdomslokalens tomt. Utvidgningen kunde verkställas i samband med höstmötet 1953. Då godkändes inköpet av en 800 m2 tilläggstomt till priset 170.000 mk. Därmed drogs rån i norr till den plats där den nu finns.

Under detta årtionde kom bankkunderna ofta med häst och behövde möjligheter att binda fast sitt ekipage medan de utförde sitt ärende. Därför anskaffades skyndsamt en stadig bom för ändamålet. I dagens värld har denna bytts mot asfalterade och uppskottade parkeringsfickor för bilar.
Med tiden utökade banken sin verksamhet med nya serviceformer och mera personal. Trängseln blev olidlig och styrelsen började sondera möjligheterna att bygga nytt på den befintliga tomten. År 1958 företogs en studieresa till Sydösterbotten. Den gjorde styrelsen klar över att ett nybygge låg väl inom möjligheternas gräns. Då även kommunen visade sig intresserad av hyreslokaler i ett planerat bankbygge, var det rätt tryggt att gå från tanke till handling. Styrelsemötet den 26.2.1959 och en senare besiktning under vårvintern kom fram till att markgrunden var säker. Man kunde därmed släppa planen på ett enplanshus i trä och gå in för en byggnad av sten i två våningar.

I april 1959 antog styrelsen bland tre inlämnade förslag den ritning som K-E Nyman uppgjort. Efter smärre ändringar godkändes dessa tillsammans med arbetsbeskrivningen den 11.5.1959. Nu kunde man utlysa byggprojektet på entreprenad. Flera anbud inkom. Den 13 juni avgjorde styrelsen dessa på följande sätt:

\begin{center}
  \begin{tabular}{l l r}
    \hline
    Uppdrag & Ansvarig & Kostnad \\ \hline
    Byggande & Georg Romar, byggm. & 11.443.000 mk \\
    Rör- och vattenanläggning & Johannes Fors & 1.147.000 mk \\
    Elinstallationer & Jeppo Kraft Alg & 448.000 mk \\
    Jordkabel & Jeppo Kraft Alg & 55.000 mk \\
    Ritningar & K-E Nyman & 200.000 mk \\
    Arbetsövervakning & o & 50.000 mk \\
    \hline
  \end{tabular}
\end{center}

Målaren Olov Laxén vidtalades att göra förslag till färgsättning.

För att säkerställa finansieringen upptogs ett 7 milj.mk stort lån hos SCAB. Efter ett ovanligt raskt byggande var huset inflyttningsklart redan den 11.2.1960. För 15 milj.mk, vilket var satt som kostnadstak, hade man fått ett modernt hus med adekvata bankutrymmen och sidorum, mottagningsrum för hälsovården, tre boningslokaler i övre våningen avsedda för bankdirektör, hälsosyster och barnmorska samt i källaren klubblokal, arkivrum och kök. Invigningsfest hölls den 15.10.1960.


\jhhousepic{037-05573.jpg}{}

TILLBYGGNAD

Erfarenheten efter sex års användning visade på vissa brister. Man klagade på att klubbrummet i källaren var för litet, mörkt och dåligt ventilerat. Styrelsen väckte därför hösten 1966 förslag om tillbyggnad av ett större klubbrum i söder, med garage i bottenvåningen. Våren 1967 gav principalerna klartecken för tillbyggnad av 120 m2. Med Gunnar Kronqvists ritningar fullföljdes byggandet i egen regi med Georg Romar som ansvarig ledare. Totala kostnaden för bygget, med fullständig inredning, blev 65.000 mk. Resultatet utföll i en stor och ljus klubblokal, som fram till hösten 2014 varit mycket uppskattad och i flitig användning av föreningar o.a. Till bybornas besvikelse sattes den nu i annan funktion.


FRÅN SPARBANK TILL ANDELSBANK OCH INGEN BANK

År 1991, den 9.10, anslöt sig Jeppo Sparbank till Sparbanken Deposita, som uppstått 1966 som ett resultat av en fusion av sparbankerna i Jakobstad och Nykarleby. Redan 31 januari 1992 anslöt sig Deposita av solidaritetsskäl till Sparbanken i Finland i ett försök att rädda den krisande sparbanksrörelsen. Det hjälpte inte. Kreditförluster och flykten från banken gjorde att statsrådet den 22.10.1993 beslöt sälja Sparbanken i Finland i fyra lika stora delar till de övriga bankgrupperna i Finland, d.v.s. till Andelsbankerna, Föreningsbanken, Postbanken och KPO.

Redan följande morgon då bankfolket kom till jobbet hörde de telefaxerna knattra fram den av Finlands Bank uppgjorda fördelningen, som visade att kontoret i Jeppo tillförts Vasa Andelsbank. Endast 1,5 timme senare stegade den nya vd:n Kaj Skåtar in i lokalen för att beskåda sitt nyförvärv och lugna personalen för vilken ``golvet plötsligt gett vika under fötterna''. Nu skulle skräplånen, som uppgick till ca 40 miljarder mark inom sparbanksgruppen, överföras till den nygrundade banken för detta ändamål, Arsenal.

Jeppo-kontoret var filial under VAB och hyresgäst i fastigheten tills det drygt 20 år senare stängdes i juni 2014 p.g.a. rationaliseringsåtgärder inom andelslaget. Stängningen möttes av omfattande men resultatlösa protester från byinvånarna. F.o.m. nu saknas ett fysiskt bankkontor på orten!

Sedan år 2001 äger bolaget Fastighets Ab Sparbanken Jeppo (Greger Nygård) bostads- och affärsfastigheten Sparbanken 1, R:no 4:194 i Jungar by.


DIREKTÖRER

Skötseln av bankens verksamhet anförtros verkställande direktören. Vanligen är det också den personen som är bankens ansikte utåt. Att man det stora ansvaret till trots har trivts på sin post visas av att enbart sex personer hunnit bekläda den:
\begin{enumerate}
  \item Rakel Törnkvist (Romar),	1947
  \item Lisbeth Ågren (Jungar),	1947-1951
  \item Gustav Johansson,		1952-1965
  \item Johan Stenfors,		1965-jan. 1993
  \item Marit Leinonen,		1993-apr. 1994
  \item Ing-Britt Palm (Fors),	1994-2004
  \item Ralf Bonde, 			2005- --> juni 2014, enhetschef fram till stängningen
\end{enumerate}

INHYSTA VERKSAMHETER

Många verksamheter, av vilka några nämndes ovan, har tidvis varit inhyrda i husets markplan. Hösten 1968 flyttade Nykarleby-Jeppo Brandförsäkringsförening(försäkringsförening), ÖSP:s skattetjänst och Jeppo Skogsandelslag/Jeppo Skogsvårdsförening in. Två olika frisörsalonger, bokföringsbyrå liksom en nybliven kosmetolog har här funnit en lämplig verksamhetsadress.


HYRESGÄSTER/BOENDE

DIREKTÖRSBOSTADEN:
\begin{enumerate}
  \item Gustav och Gun-Britt Johansson samt barnen Bo, Ulf och Susanne, 1960-nov 1965
  \item Johan och Barbro Stenfors, barnen Ann-Marie och Krister, nov 1965-dec 1977
  \item Sven och Christina Simons samt barnen Peter och Jan, dec 1977-dec 1981
  \item ???, 1982-
  \item m
  \item m
  \item m
\end{enumerate}
NORRA ÄNDAN:
\begin{enumerate}
  \item Hemming och Lisbeth Pantolin samt dottern Maria, 1960-nov.1968
  \item Sven och Christina Simons,  barnen Peter och Jan, \textborn 2.3.1975
  \item Tage och Ann-Christine Fors, dec 1977-?
  \item m
  \item m
  \item m
  \item m
\end{enumerate}
MELLERSTA LOKALEN:
\begin{enumerate}
  \item Bernhard och Thea Fogström m. barnen Britt-Mari, Anders och ?, 1960-nov 1968
  \item Caj och Linnéa Fagerlund samt dottern Carita, nov 1968-sommaren 1972
  \item Helga Enlund, sommaren 1972-?
  \item Björn och Ing-Britt Palm, 19??
  \item m
  \item m
  \item m
  \item m
  \item Johan och Emma Sjölind, 20---2017
\end{enumerate}



\jhhousepic{Sparbanksvy 50-talet.jpg}{Sparbanken innan nybygget tog dess plats. Gaveln på ``Jeppoboden'' t.v.}


\jhhousepic{Sparbanken ca 1950}{Tidigare Helli Sarelins kemikalieaffär}


\jhhouse{Nygård}{4:9}{Silvast}{6}{381}


\jhoccupant{Jeppo}{Sparbank}{1950-1960}

Banken kom att använda fastigheten under 10 års tid innan den förverkligade planerna på nybygge och kunde riva det gamla huset.	Boende åren
1957 – 1960: Gustav och Gun-Britt Johansson samt barnen Bo, Ulf och Susanne.

\jhoccupant{Helli}{Sarelin}{19..-1950}

Fru Helli Sarelin innehade kemikalieaffär i denna fastighet i ett rum ut mot vägen. Resten av huset användes som bostad. I början av 	1950 hyrde hon bostadsrummen till den då husvilla sparbanken mot löfte om att kunna fortsätta sin rörelse i butiken. När hon samma vår gick med på att sälja hela fastigheten, fick hon endast två veckor på 	sig att flytta ut.


Källor:
Jeppo Sparbank 1947-1977, sammanställd av Runar Nyholm
Ralf Bonde
Sökmotorn Google


\jhhouse{Verkstaden}{3:70}{Fors}{6}{94}


\jhoccupant{Sundqvist}{Anders \& Ann-Kristin}{1997 -}
Erik Anders Erland, \textborn 26.08.1955 i Nykarleby, gifte sig den 28.12.1991 med Märta Ann-Kristin, \textborn 14.11.1961, född Björk från Karleby, Såka.
\begin{jhchildren}
  \item \jhperson{Emma Kerstin Marita}{13.02.1993}{}, vårdbiträde
  \item \jhperson{Erik Anders}{02.08.1995}{}, vvs-montör
\end{jhchildren}

Innan familjen slog sig ner i Jeppo bodde Anders och Ann-Kristin i Nykarleby. Anders är lagerarbetare vid KWH Mirka i Jeppo och Ann-	Kristin har bl.a. arbetat som projektledare vid Optima samkommun i 	Jakobstad innan hon övergick till funktionen som verksamhetsledare 	på Psykosociala föreningen Contact rf på samma ort.

\jhhousepic{036-05571.jpg}{}

Husets bottenvåning är numera inredd för boende med bl.a. sovrum, bastu och tvättstuga. Entrén har byggts om till inglasat uterum.


\jhoccupant{Björkqvist}{Stig \& Camilla}{1995-1997}

Stig-Erik Ivar, \textborn 11.02.1960, gifte sig 20.06.1992 med Camilla Ann-Christine Strengell, \textborn 11.12.1971 i Jeppo.
\begin{jhchildren}
  \item \jhperson{Emilia Josefine}{04.10.1988}{}, stud. i Aberdeen
  \item \jhperson{Oscar Ivar Jonathan}{22.01.1996}{}
  \item \jhperson{Filip Erik Cesar}{23.04.2002}{}
  \item \jhperson{Alexander Paul Lucas}{23.04.2002}{}
\end{jhchildren}

Efter flytten från Jeppo har familjen bott i Esbo och Maastricht. Nu finns bopålarna i Kyrkslätt. Stig jobbar som Business controller för 	Rettig Group och Camilla som barnträdgårdslärare för Kyrkslätt stad.

\jhoccupant{Lindén}{Gurli}{1988-1995}

Se nedan! Efter separationen från Boris blev Gurli och Eva Stina Byggmästar	boende i huset. Gurli fortsatte sitt etablerade och framgångsrika författarskap. Under den här tiden utkom hon med:
	- 1989	``Framtid''	Författarnas Andelslag
	- 1990	``Pyramid''	   ''		     ''
	- 1993	``Grodan''	   ''		     ''

Andelslagets verksamhet var under en stor del av 70- och 80-talet stationerad i huset. Eva Stina inledde här sitt författarskap.

\jhoccupant{Lindén}{Boris \& Gurli}{1962-1988}

Boris Runar, \textborn 07.06.1940 i Jeppo, gifte sig den 02.04.1961 med Gurli Ingegärd Kronqvist, \textborn 18.01.1940, från Öja.
\begin{jhchildren}
  \item \jhperson{Thomas}{01.09.1961}{}
  \item \jhperson{Andreas}{08.05.1964}{}
  \item \jhperson{Johanna}{09.06.1967}{}
\end{jhchildren}

Boris utnyttjade verkstaden i huvudsak som bilverkstad. Gurli hade syateljé i hemmet under 60-talet. Senare, år 1970, flyttade 	verkstadsverksamheten till Boris' nybyggda bensinstation och verkstad Union (Grötas nr 11), där också annat nytänkande tog form och där man får anta att ett frö till företaget BSB Mekan grodde.


\jhbold{På hyra eller arrende}

\jhperson{\jhbold{Enlund}}{Valdemar \& Berit}{1955-1960}

Anders Lennart Valdemar, \textborn 27.09.1925 i Kengo, gifte sig den 08.07.1950 med Berit Maria Elenius, \textborn 02.09.1926 i Jungar, Jeppo.
\begin{jhchildren}
  \item \jhperson{Lisen}{31.05.1951}{}, bor i Terjärv
  \item \jhperson{Britten}{04.12.1956}{}, bor i Jeppo, se Fors nr 131
  \item \jhperson{Anders}{30.11.1966}{}, bor i Närpes
\end{jhchildren}

Valdemar och Berit, som bodde på Holmen, hyrde gården av Vilhelm 	Björklund. Tillsammans fortsatte Valdemar och hans bror Bror med 	samma typ av arbeten som redan förekommit i verkstaden. År 1960, då Valdemar fick anställning som bilskollärare vid Haldin \& Rose i Jakobstad, flyttade familjen bort från orten.

\jhoccupant{Björklund}{Vilhelm \& Elsa}{1954-1962}
Jarl Vilhelm, \textborn 17.07.1906 i Jeppo, gifte sig den 19.08.1934 med Elsa Erika Lindström, \textborn 06.10.1912 i Vasa, från Jeppo.
\begin{jhchildren}
  \item \jhperson{Karin}{1936}{}
  \item \jhperson{Gustav}{1942}{}
\end{jhchildren}

Den 8.9.1954 köpte Vilhelm den 600 m2 stora tomten från lägenheten Nybonde 3:56 för sin verkstad. I verkstaden utförde han ensam all slags reparationer på traktorer, lantbruksmaskiner och bilar, eller enkelt sagt, allt det som folk kom med som skulle åtgärdas. Vilhelm saknade sin ena hand efter en olycka som barn, den var 	endast en liten klump längst ut på armen, men han behärskade ändå sitt hantverk mycket skickligt.

Ett utrymme i bostaden användes som frisörsalong för Elsa. Familjen flyttade så småningom till Sverige, där Vilhelm och Elsa också slutade sina dagar.

Vilhelm \textdied 1982  --  Elsa \textdied 2007

\jhoccupant{Westerlund}{Ernst \& Agnes}{1945-1954}

Ernst Eric, \textborn 15.11.1913 i Jeppo, gifte sig den 10.10.1939 med Agnes Emilia, \textborn 21.01.1914, född Lindfors på Silvast (se 359).
\begin{jhchildren}
  \item \jhperson{Greta}{02.09.1942}{}
  \item \jhperson{Gunnevi}{27.08.1947}{}
  \item \jhperson{Gun-Britt}{11.04.1949}{}
\end{jhchildren}

Ernst och Agnes övertog denna del av lägenheten Nybonde 3:56 den 6.2.1945, men torde knappast ha bott i det nybyggda huset, eftersom 	de redan då hunnit etablera sig på Timmerbackholmen (karta 9 nr 127). Därför arrenderade de ut och senare sålde det till Vilhelm Björklund för hans ändamål.

\jhoccupant{Westerlund}{Eric \& Amanda}{1938-1945}

Eric Jakobsson, \textborn 18.05.1888, gifte sig den 02.02.1913 med Amanda Irene Jakobsdotter Nybonde, \textborn 29.07.1892 i Soklot.
\begin{jhchildren}
  \item \jhperson{\jhbold{Ernst Eric}}{15.11.1913}{13.12.1992}, i USA
  \item \jhperson{Bruno Johannes}{26.06.1919}{}
  \item \jhperson{Edna Amanda}{08.06.1922}{}, gift Eklöv
\end{jhchildren}

Eric och Amanda byggde huset åren 1937-38. Övre våningen byggdes som bostad medan markvåningen, uppförd i rött tegel, inreddes för 	företagsändamål. Det sägs att man under kriget tillverkade potatismjöl i husets  bottenvåning. Då Eric dog redan 13.10.1940, flyttade Amanda tillbaka till den ursprungliga bostaden (nr 396).

\jhhousepic{Amanda W.jpg}{Bild: Sv. Österbottens bebyggelse i ord och bild, Borås 1965}

Amanda \textdied 07.07.1984


\jhhouse{Dahllund}{3:42}{Fors}{6}{396}

\jhoccupant{Jeppo Kraft}{Alg}{2001 -}

I april 2001 köpte Jeppo Kraft Andelslag den andra halvan av Dahllund 3:42 av Kapiteeli Oy och kom i och med detta att äga hela lägenheten. Amandas bostadshus revs hösten 2002.

\jhoccupant{Jeppo Sparbank}{Arsenal->Kapiteeli->}{1987-2001}

Jeppo Sparbank hade införskaffat lägenheten med tanke på ett ev. nybygge, som ändå inte kunde förverkligas då turbulensen i en krisande sparbanksrörelse uppstod i början på 1990-talet (jfr nr 81). I efterföljande villervalla övertog skräpbanken Arsenal halva lägenheten och Jeppo Kraft Alg köpte den andra halvan. Arsenals innehav togs senare om hand av Kapiteeli Oy, som sålde den vidare till J K Alg år 2001.


\jhoccupant{Dödsbo}{Westerlund}{1984-1987}


\jhoccupant{Westerlund}{Eric \& Amanda}{1912-1984}

Eric Jakobsson, \textborn 18.05.1888, gifte sig den 02.02.1913 med Amanda Irene Jakobsdotter Nybonde, \textborn 29.07.1892 i Soklot. Jfr ovan med Fors nr 94.
\begin{jhchildren}
  \item \jhperson{\jhbold{Ernst Eric}}{15.11.1913}{13.12.1992}, i USA
  \item \jhperson{Bruno Johannes}{26.06.1919}{}
  \item \jhperson{Edna Amanda}{08.06.1922}{}, gift Eklöv
\end{jhchildren}

Eric beskrivs som bonde på Fors på del av faderns hemman (5/96 mantal), som övertogs 1912 från Jakob och h h Kristina Westerlund. Eric och Amanda uppförde bostadshuset med två rum och kök år 1913 i trä under tegeltak. Samma år byggdes gårdsbyggnaden i trä under pärttak. Mellan bostaden och uthuset grävdes en vattenbrunn som gav bra dricksvatten ännu in på 70-talet, vilket de närmaste grannarna med tacksamhet vindade upp och utnyttjade.

Nya företagsplaner slog så småningom rot och åren 1937-38 lät paret bygga ett nytt hus på angränsande tomt (nr 94, Verkstaden 3:70). Då Eric dog en kort tid efteråt, flyttade Amanda tillbaka till den ursprungliga bostaden.

Eric \textdied 13.10.1940  --  Amanda \textdied 07.07.1984.


\jhoccupant{Westerlund}{Jakob \& Kristina}{1910-1912}

Jakob Westerlund, \textborn 25.10.1850 på Biggas, son till Jan Jakobsson Biggas, gift 11.10.1874 m. Kristina Eriksdotter Pet, \textborn 04.11.1854 på Pet.
\begin{jhchildren}
  \item \jhperson{Joel}{1875}{}, till Amerika
  \item \jhperson{Viktor}{1877}{}, till Nykarleby 1897
  \item \jhperson{Johannes}{1880}{}, till Amerika
  \item \jhperson{Hanna}{1883}{1951}, gift Sjöblom
  \item \jhperson{Wilhelm}{1886}{}, till Amerika, gift med jeppoflicka (1 barn)
  \item \jhperson{\jhbold{Eric}}{1888}{}, bonde på Fors (5/96 mantal)
  \item \jhperson{Emil}{1890}{}
  \item \jhperson{Ingrid Maria}{1892}{}
  \item \jhperson{Gustav}{1894}{}
  \item \jhperson{Ture Evert}{1897}{1952}, taxi, limonadtillverkning i Silvast
\end{jhchildren}

Jakob var byskollärare i Korsholm 1870-72. Familjen flyttade via Nykarleby till Stenbacken år 1886/-88, där de bodde fram till 1910, då de flyttade till Silvast. Jakob tjänstgjorde som landspolis med många förtroendeuppdrag i kommun och församling. Ägare till en del av Fors skattehemman Rno 3:8; svårt att veta var de bodde under dessa två år.

Jakob \textdied 08.03.1914  -- 	Kristina \textdied 14.01.1936


\jhhouse{Blom}{3:65}{Fors}{6}{95}

\jhoccupant{Sjölind}{Johan \& Emma}{2016 -}

Paret Sjölind köpte dödsboet i december 2015 och har sedan dess renoverat huset från grunden. Det beräknas bli inflyttningsklart sommaren	2017. Se bakgrund, hus 81.


\jhoccupant{Dödsbo}{Lassén}{2012-2015}

Under den här perioden utnyttjades lägenheten som gemensam samlingsplats för syskonen med familjer.

\jhhousepic{041-5876.jpg}{}


\jhoccupant{Lassén}{John \& Lea}{1957-2012}

John Eliel Lassén, \textborn 09.09.1915 i Esse, gifte sig med Lea Alice Johanna Anderssén, \textborn 08.07.1921, från Måtars.
\begin{jhchildren}
  \item \jhperson{Lars Christer}{25.10.1948}{} Bor i Uppsala, Sverige
  \item \jhperson{Ann-Christine}{07.05.1951}{} Bor i Larsmo
  \item \jhperson{Ulla Rose-May}{22.09.1952}{03.08.1987 i Stockholm}
  \item \jhperson{Gun-Lis Charlotta}{30.01.1954}{} Bor i Sverige
  \item \jhperson{Hans Johan}{29.11.1956}{14.4.1957}
\end{jhchildren}

John och Lea bodde ursprungligen på Måtar men hade jobb i Silvast. År 1957 köpte de lägenheten av William och Johanna Sjöbloms dödsbo efter att ha bott på hyra det första året. Paret drev under åren 1952/53 - 1968 gemensamt diversehandeln ``Jeppoboden'' (karta 5 nr 380) på nuvarande Östra Jeppovägen, norra delen av UF:s tomt. Lea hade redan i unga år arbetat på Lainas kafé, gått en kort frisörsutbildning och efteråt arbetat som frisörska med tillhörande kemikaliabutik i s.k. Jakobssons hus (37x), granne till järnvägsstationen.

John sårades allvarligt i vinterkriget. Under fortsättningskriget var han som krigsveteran på hemmafronten och tjänstgjorde som effektiv 	soldatgosseledare i Jeppo skyddskår. Efter kriget fungerade han också som arméns materialförvaltare i Jeppo och hade då att hantera kinkiga ärenden.

I det civila blev John känd som mycket idrottsintresserad och var bl.a. god långdistanslöpare. Han syntes därför ständigt och aktivt med vid olika tävlingsarrangemang både vinter och sommar. Föreningsintresset ledde till att han blev s.k. chartermedlem i Lions Club Jeppo. John var även verksam som skatterådgivare.

John \textdied 13.01.2000  --  Lea \textdied 20.02.2012


\jhoccupant{Dödsbo}{Sjöblom}{1954-1957}


\jhoccupant{Sjöblom}{Hanna \& William}{1917-1954}

Johanna (Hanna) Westerlund, \textborn 26.07.1883, gifte sig 05.11.1905 med Karl William Sjöblom (Dalas), \textborn 04.03.1883 på Harald i Forsby.
\begin{jhchildren}
  \item \jhperson{Elis William}{26.07.1906}{}
  \item \jhperson{Elmer Erik}{03.08.1913}{14.12.1959}
  \item \jhperson{Gerda Elise}{08.05.1915}{}
  \item \jhperson{Elvi}{}{}, på Åland
  \item \jhperson{Else Valdine}{08.07.1924}{}
\end{jhchildren}

William var i Amerika 1902-04, 1907-13 och 1916-21. Paret hade den 28.6.1917 via testamente tagit över en del (2/96 mtl) av Kristina 	Westerlunds (änka efter landspolisen Jakob Westerlund) lägenhet av Fors skattehemman Rno 3:8, mot en ersättning om 3.600 mk, livstids sytning och 4 övriga nedtecknade villkor. På platsen byggde de sitt bostadshus och ladugård. Senare uppförde sonen Elmer ett eget hus på hemmanet, tvärs över ån, på Holmen (karta 6, nr 128), men då han kom på obestånd, såldes det år 1953 till Paul och Martta Bro. Elmers svårigheter gjorde att hans familj med barnen Florens, Roger och Bjarne bodde hos Hanna och William i många år.

I början av 1951 hyste ladugården två hästar och tre kor. I bouppteckningen upptogs även lägenheterna Bäckstrand 4:33, Bäck 3:25, Heimhagen 4:59 och Storbackhagen 4:26 i Jungar by samt Kilen 3:36 i Överjeppo by.

Hanna \textdied 06.01.1951  -- 	William \textdied 07.02.1954


\jhhouse{Westlund}{3:19}{Fors}{6}{128}

\jhoccupant{Jeppo Kraft}{Alg}{2017 -}
Andelslaget införskaffade lägenheten den 20 januari 2017 som en investering för framtida planer.


\jhoccupant{Broo}{Paul \& Marta}{1953-2013}

Paul, \textborn 11.02.1926, gift 24.04.1949 med Marta Sofia Välimäki, \textborn 15.03.1928. De köpte 12.08.1953 fastigheten av Karl William Sjöblom. Paul har arbetat bl.a. på Keppo pälsdjursfarm. Han har varit en utpräglad friluftsmänniska som ägnat mycken tid åt jakt och fiske.

Paul deltog ofta i jakt av fasaner med doktor Alftan, som hade en egen jaktstuga på åkanten vid Prästas. Som visad uppskattning för sällskapet fick Paul en vävd rya föreställande bengaliska tigrar i skog av doktorn. - Men, sade Paul, de gånger president Kekkonen var här som Alftans jaktkompis, då rymdes jag inte med!

\jhhousepic{PBro.jpeg}{}


Martta skötte i huvudsak hemmets sysslor.
\begin{jhchildren}
  \item \jhperson{Pirkko}{20.09.1950}{}, gift Alaharju
  \item \jhperson{Rainer}{16.02.1953}{16.01.1996}
\end{jhchildren}

Marta \textdied 26.12.1991  --  Paul \textdied 20.03.2013


\jhoccupant{Sjöblom}{Karl William}{1946-1953}
Karl William byggde år 1946 tillsammans med sin son Elmer huset på sin mark på Holmen, där tomten utgjorde ca 25 ar. Sonen Elmer bodde till en början i huset, men huset beboddes senare av Oiva Rintala med familj och av Alf och Anja Ludén innan det såldes till Paul och Martta Bro år 1953.


\jhhouse{Kilen}{3:128}{Fors}{6}{96, 96a-c}

\jhoccupant{Jeppo Kraft}{Andelslag}{1983 -}

Sedan 1983 är Jeppo Kraft Andelslag verksamt på Kiitolavägen 1. Andelslaget rörelse hade vuxit och fick behov av både större kontor och en lämplig butikslokal. Man kom överens om att köpa lägenheten från Oy Mirka Ab.

Eran inleddes med att man rev upp de illa medfarna golven i alla rum. Grunden innanför stenfoten fylldes med grus varpå ny betongplatta göts och monterades värmekabel i golvet. Väggarna blev förstärkta och satta i gott skick. Likaså blev vvs-installationerna sanerade och moderniserade för att tjäna den nya verksamheten i huset. På vinden tillkom mötesrum i ett senare skede, antagligen 1998.

\jhhousepic{038-05574.jpg}{}


Genom markbyte den 20.6.1984 med rågrannen Christer \& Runa Fors flyttades tillfarten till verkstaden nere vid ån. Det lilla förvaringshuset för byns handdrivna brandspruta i s.ö. hörnet av s.k. Rijäälån hade avlägsnats redan tidigare. Sista gången handsprutan kom till användning var år 1952 då Christer själv tillsammans med storebror Håkan höll på att ställa till storbrand hemma i höladan. Den nya vägdragningen tjänade båda parter. Den gamla gårdsbyggnaden, som tjänat som enkelt lager, revs bort och gav plats för en betydligt större lagerlokal, \jhbold{96a}, under plåttak och med fasader av korrugerad rödmålad plåt. En del av utrymmet har senare avdelats och hålls varm för att förvarad elektronik inte skall ta skada.

I dag arbetar disponenten jämte 2-3 personer i kontoret-butiken. Styrelsen o.a. drar nytta av de mötesresurser huset erbjuder på övre 	våningen. Andelslagets montörer huserar i huvudsak utgående från verkstaden i hus 96b, ``kraftstationen'' och magasinbyggnaden, 96c.

S.k. mjölnarstugan (nr 397a) revs 1992 på Alf Julins försorg. År 1998 avslutades det 50-åriga arrendet av den tomt varpå den stått och där Silvast kvarn ännu står kvar.

---> \jhbold{Kraft} R:nr 3:63	Kraftstationen,  \jhbold{96b}

Bygget av ``en större'' kraftstation på andelslagets nordvästra tomthörn vid älven påbörjades 1941 som en följd av svårigheter att 	säkerställa tillräcklig eldistribution, då varken Esse Elektro Kraft eller Nykarleby kraftverk lovade leverans av tilläggsström. P.g.a. krig och rådande materialbrist, kunde man installera den nya suggasmotorn först senhösten 1944 för att tas i bruk vid instundande 	årsskifte. Nu trodde man sig ha sluppit ifrån den ``sedvanliga mörkläggningen'' i samband med låga vattenflöden. Reservkraftkällan visade sig likväl vara otillräcklig samtidigt som den slukade ansenligt med bränsle, varav fanns endast begränsad tillgång. Inte förrän i slutet på 1948 kunde man ordna tillräcklig kapacitet genom sammankoppling med riksnätet via Nykarleby kraftverk.

\jhhousepic{040-05576.jpg}{nr 96b}

Fram till 1956 hade andelslaget saknat kontorsrum. Det kansliarbete som skulle göras, utfördes hemma hos disponenten och senare i s.k. 	mjölnarstugan (397a). Nämnda år inreddes kanslilokalitet i det rum där suggasmotorn stått. Motorns stora svänghjul av gjutjärn måste sprängas sönder för att kunna tas ut genom dörröppningen. Tilltaget spräckte fönster både i kraftstationen och i grannen Elis Stenvalls 	hus. Kansliet blev snart för litet. År 1968 tillbyggde andelslaget därför en tidsenlig lokal med kontorsrum, skilt rum för disponenten, matsal för arbetarna och en lagerlokal för allehanda tillbehör. Förstoringen gav andrum för femton år framöver.

År 1993 införskaffade andelslaget en Wärtsilä-dieselgenerator av typ peak load att köra ner toppeffekterna med. Den finns installerad vid 	stationen. På senare år har generatorn inte använts på grund av dålig lönsamhet till följd av höga bränslepriser.

I dag används byggnaden för montörsstaben som verkstad, lagerlokal 	för installationsmaterial, arbetscentral, m.m. Här finns numera också 	den tekniska knutpunkten för öppna fibernätet NU-net i Jeppo.

---> \jhbold{Mejeriet} R:no 3:16 	Magasinbyggnaden, \jhbold{96c}

Huset är en låg uthuslänga i trä under tegeltak. Den torde vara byggd i samband med kraftstationen, d.v.s. under sent 1930- eller tidigt 	1940-tal. Uthuset tjänar i dag som lagerutrymme.


\jhoccupant{Mirka}{Oy/Ab}{19xx-1983}

Oy Mirka Ab	Året 1968 hade i alla avseenden inneburit ett rekordår för Mirka, som kunde uppvisa en försäljningsökning med hela 89\%. Antalet anställda ökade från 20 till 47. Exporten drog. Den goda utvecklingen fortsatte under hela 1970-talet och krävde ständiga nyrekryteringar. Det växande företaget köpte fastigheten för att användas som hyreslägenheter för anställda. Typen av genomgångsbostad har gjort att flera familjer och enskilda bott en viss tid här medan planerna för andra boendelösningar mognat och förverkligats.
\begin{enumerate}
  \item Grahn Paul och Eva
  \item Nikkanen Pekka och Margit + Jani
  \item Två familjer Bäckman
\end{enumerate}

Under senare delen av den här eran fick huset rykte om sig att vara tillhåll för både äventyrligt och lösaktigt leverne.


\jhoccupant{Wikström}{William \& Sigrid}{1967- 19xx}

William Wikström, ``Peeda-Viljam'', (karta .. nr ..) köpte fastigheten sedan Mellersta Österbottens Andelskassa flyttat ut. Det är oklart  vilka hans egentliga planer var med anskaffningen, men han började 	med att hyra ut utrymmena för boende. Hans första hyresgäster bör ha varit Leo Hinkkanen, \textborn 01.11.1944, med 	fru Siv, \textborn 21.03.1944, född Jungarå, vilka flyttade in i februari 1967 och bodde här till januari 1968. Under den tiden föddes dottern Regina. Sex år senare föddes dottern Sonja på nya adressen, Keppovägen 74.

I enbart cirka ett halvt års tid, från mars 1968 till hösten samma år, 	har ``Jeppo Blomma och Kemikalia - Jepuan Kukka ja Kemikalia'' 	med unga ägarinnan Sinikka Alainen hyrt in sig med sin nya verksamhet i s.k. butiksdelen. Företagets namn ger en tydlig vink om produktsortimentet och tillhandahållna tjänster. Etableringen blev en realitet som kom att bli kortvarig av olika orsaker.

William \textborn 11.9.1902 - \textdied 24.4.1976   --   Sigrid \textborn 17.10.1906 - \textdied 19.9.1984


\jhoccupant{Mell.Öb:s}{Andelskassa}{1953-1967}

Mellersta Österbottens Andelskassa stod i behov av filialkontor i Jeppo och fastnade i sitt köpval för det centralt belägna nymanska huset i Silvast. Med små åtgärder kunde det inrättas för sin nya funktion.

Eliel Brunell avslutade stegvis sin butiksrörelse ``Jeppo lanthandel'' i 	Modéns hus, som han drev åren 1932-1962 invid Stationsvägen. Den 	1.8.1953 blev Eliel kontorsföreståndare för Andelskassan. Tillsammans med fru Ines och mellersta sonen Rolf flyttade han in i fastighetens bostad år 1961 och bodde där till 1966(-67).
Familj:
\begin{enumerate}
  \item Eliel, \textborn 11.11.1904 i Nkby lkm, Ytterjeppo, \textdied 12.03.1973
  \item Ines, \textborn	19.12.1909 	'' ''   ''    ''   , Markby/Dalabacka, \textdied 08.05.2010
  \item Göran, \textborn 04.02.1936 i Jeppo, bodde inte i huset
  \item Rolf, \textborn	07.03.1940 i Jeppo, \textdied 11.04.2011
  \item Viking, \textborn	20.12.1941  i Jeppo, bodde inte i huset
\end{enumerate}

Andelskassan verkade i huset fram till år 1967, då den flyttade in i sin nya kontorsbyggnad på Östra Jeppovägen 12 B, hus 92.
Eliel, Ines och Rolf flyttade år 1968 till Nykarleby.


\jhoccupant{Jeppo}{Fabriker}{1952-1953}

Den 11.6.1952 köptes fastigheten av Jepuan Tehtaat-Jeppo Fabriker, som stod som ägare enbart ett år. Jeppo Fabriker sålde fastigheten redan 12.6.1953. Under detta år bodde familjen Erik och Henna Söderström med barnen Lars, Ulla, Carina Jan-Erik (Erkki) och Kerstin (Keti) i huset innan den flyttade till huvudbyggnaden på Kiitola, där Erik var chef för garveriet.


\jhoccupant{Nyman}{Hugo \& Flora}{1934-1952}

Hugo Mathias, \textborn 03.02.1899 i Oravais, gifte sig med Flora Elisabet Ståhlberg, \textborn 22.05.1899  i Seattle. Floras familj flyttade senare till Komossa. Flora och Hugo Nyman köpte s.k. Kilen 3:51 på 9 ar den 31.05.1934 av Emil och Ida Fors. De byggde ett hus i rött tegel på tomten och bedrev kolonialvaruhandel där fram till 22.10.1948.
\begin{jhchildren}
  \item \jhperson{Doris Marita}{05.06.1926}{15.07.1988}, g. Sirén, till Vasa. Dotter Monica Sirén-Aura
  \item \jhperson{Gun Maj-Lis}{13.04.1929}{12.06.2012}, g. m. Paul Storbacka, Gamlakarleby
  \item \jhperson{Frank Bernhard}{18.02.1937}{}, gift med Ritva, nu i Sverige
\end{jhchildren}

Hugo dog i ung ålder, han blev bara 39 år gammal. Flora fortsatte ändå att sköta handeln med hjälp utifrån och av sina uppväxande döttrar. Då verksamheten avslutades och huset skulle avyttras, flyttade Flora till Vasa, där hon levde resten av sitt liv, till 73 års ålder.

Hugo \textdied 21.11.1938  --  Flora \textdied 01.11.1972. 	Båda är jordfästa i Jeppo.



\jhhouse{Kvarnbacken}{3:140}{Fors}{6}{97, 97a-e}

\jhoccupant{Fors}{Fjalar \& Mayvor}{1995 -}

Fjalar Rainer, \textborn 11.04.1949 i Jeppo, agronom, gift 26.07.1975 med Mayvor Margareta Lillqvist, \textborn 10.03.1949, laborant, jordbrukardotter från Purmo. Sedan januari 1995 har paret Fors ordnat livet på denna lägenhet efter att först ha arrangerat, flyttat, sanerat och	byggt till huset på Kraftgränd 4 (nr 97a). Orsaken till flytten från Tottesund, Maxmo, var arbetsrelaterad.


\jhhousepic{044-05875.jpg}


\begin{jhchildren}
  \item \jhperson{Joakim Gustav Andreas}{16.02.1982}{}, född i Vasa, dipl.ing., fam. i Dalby, Skåne
  \item \jhperson{Daniel Rainer Alfred}{14.08.1985}{}, född i Vasa, dipl.ing.
\end{jhchildren}

Fjalar har haft tjänster vid Korsholms skolor (linjeföreståndare 8 år), Finlands Pälsdjursuppfödares Förbund (Maxmo försöksfarm, farmchef 5 år), Lannäslunds skolor - senare Lannäslundskolan Optima resp. Optima Lannäslund - (rektor 19 år), Projektkoordinator (Optima 4,5 år).	Pensionerad i dec. 2013.

Mayvor har arbetat som laborant vid Schaumans fabriker, Östanlid sjukhus, preparator vid Tekniska högskolan i Otnäs, laborant vid 	utvecklingslaboratoriet vid Dickursby färgfabriker och sakkunnig vid uppstarten av Solf Centralbutiks spannmålslaboratorium, kontorist på Maxmo Försöksfarm samt byråfunktionär vid länsmanskansliet i Vörå.

Kvarnbacken 3:140 bildades medels köp 5.8.1995 av delar av Broända 3:109 och Strand 3:130, inom vilka den tidigare Mejerivägen 3:14 ingått. Området är enhetligt på så vis att fastigheten i dagsläget omsluts av Kiitolavägen, Kraftgränd och Lappo å. På lägenheten, som omfattar ca 8500 m2,  finns i dag:
\begin{enumerate}
  \item en kvarnbyggnad (nr 97d, uppförd vid sekelskiftet 1800-1900),
  \item ett bostadshus i trä/stock från 1800-talet (nr 97a), flyttats 1960 och 1994, restaurerats 1994 på Kraftgränd 4,
  \item ladugårdsbyggnad (1935, nr 97e),
  \item gårdsbyggnad (ca 1950, nr 97b),
  \item stock-/fritidshus (1999, nr 97c), samt
  \item bostadshus i vitt tegel (nr 97, uppfört 1961-62).
\end{enumerate}

Sedan jan. 1995 bor Hildur Fors i huset på Kraftgränd 4.
\jhhousepic{042-05577.jpg}{Restaurerats -94, står på samma plats som f.d. ``mjölnarstugan'', nr 397a}

Fram till i dag pratar gårdsfolk och släktingar om ``Krymboas'', ett namn härlett ur benämningen ``kronobyboas'', efter Jakob Jakobsson, 	som ägde hela Fors hemman 1699-1709, se ovan, då man refererade till denna plats.

Ett landmärke för lägenheten var flaggstången, som restes av Gustaf	Fors och Leo Julin fredag kväll den 9 oktober 1936. Det var viktigt att få upp den i tid före bröllopet mellan syster Anna Fors och Leo Julin, vilket firades söndagen den 11 oktober. - Vid vigseln närvar 800	gäster, som kommit till kyrkan p.g.a. ryktet att Anna skulle bära den	sällan sedda storkronan. Den kom ändå inte till användning p.g.a	dess tyngd. - Den slanka furan hade med viss möda forslats genom	krökarna från Kampasskogarna, liggande på dubbla stöttingar. Längden var då 22 m; senare förkortad från ``skatan och loman''  i två	repriser till ca 18 m. Flaggstången blickade över Silvast i 76 års tid,	fram till natten 17-18 september 2012, då en kraftig stormby lade den till ro över fähustaket.

Den 13.1.1997 startade paret Fors och Stig-Olof Lillqvist, Mayvors	bror från Purmo, Kvarnbackens gymnastikförening r.f. för att ge	egna och andras barn ordnade möjligheter till nyttig fysisk aktivitet.	Då byn saknade goda utrymmen för redskapsgymnastik, tog paret itu med att vintern 1997-98 ändra den gamla	skulltorken/höladan till en värmeisolerad fungerande gymnastikhall,	``Arcas'' (se 97e), med tillgång till alla de redskap som fordrades för träning och tävling i denna disciplin. Som mest hyste föreningen ett 50-tal aktiva barn från närregionen. För sitt engagemang valdes Mayvor år 2002 till ``Årets Jeppobo''. Under verksamhetssäsongen sept.- juni var Arcas i användning 3 kvällar/v fram till hösten 2008.

Verksamheten inom s.k. tredje sektorn har också i övrigt intresserat på olika sätt. Fjalar blev medlem i Lions Club Jeppo hösten 1995 och	har innehaft olika poster i den, bl.a. två perioder som president och	fem dito som sekreterare. År 2003 var han med och initierade	nystart av Jeppo byaråd r.f.-Jepuan kyläyhdistys r.y., sedan hösten	2016 Jeppo byaförening r.f., vars ordförande han varit 2003-06 och 2009-17.

Fjalar och Mayvor fullföljde 2013-2014 byarådets plan att anlägga en vandringsled i Jeppo. ``Trådi'' kunde invigas 1 maj 2014 och paret fick senare Nykarleby stads idrottsdiplom ``Årets talkoarbetare 2014''.


\jhhouse{Broända gård}{3:6 + 3:15}{Fors}{6}{397}

\jhoccupant{Fors}{Gustaf \& Hildur}{1945-1995 (-79)}

Gustaf Alfred, \textborn 10.04.1949, gifte sig den 21.10.1945 med Hildur Anna Maria Engström, \textborn 17.10.1925, från Jeppo (Kojonen hemman, Lassila).


\jhhousepic{Broanda vid Fors 1950-t.jpeg}{}


\begin{jhchildren}
  \item \jhperson{Per-Håkan Gustaf}{18.09.1946}{}, instrumentmekaniker
  \item \jhperson{\jhbold{Christer Anders Alfred}}{30.09.1947}{}, jordbrukare
  \item \jhperson{\jhbold{Fjalar Rainer}}{11.04.1949}{}, agronom
  \item \jhperson{Kerstin Maria}{04.05.1951}{}, grafiker
\end{jhchildren}

Gustaf och Hildur övertog 31.12.1945 en relativt modern lantbrukslägenhet (Broända gård) som Gustaf själv varit med om att bygga upp sedan tonåren, i gott samspel med sina fyra systrar, sin far Emil och mor Ida. Gustaf var intresserad av jordbruket, vilket bl.a. syns i 4H där han år 1932 vann pokalen i sädesodling och bekräftas ytterligare av att han gärna genomförde utbildningen i Gamla Vasa vid 	Korsholms lantmannaskola och tog med sig nyheter från den. Det medförde att han tidigt testade majsodling och initierade tillbyggnaden av AIV-torn i anslutning till det 10 år gamla fähuset.

Gustafs medverkan i kriget 1939-44 blev, liksom för många andra i samma ålder, en ovälkommen parentes för den drivkraft som fyllde 	ynglingens väsen. Äventyret höll på att få ett snabbt slut då han redan på nionde dagen vid fronten sårades när en explosiv kula träffade 	gevärskolven och drev splitter in i vänster hand. Att komma helskinnad från fronten var ingen självklarhet för honom eller för dem som väntade där hemma.

Lägenheten omfattade vid övertagandet ca 79 ha; trädgård 0,02 ha, åker 26,50 ha, skog 45,00 ha och övrig jord 7,48 ha. Av åkermarken var ca 7 ha täckdikad. Den relativt nya ladugården hade rum för 12 klavbundna mjölkkor, nödiga kättplatser, 3 hästar, en handfull s. k. baconsvin och några får för gårdens behov. Hönsskötseln hade avslutats tio år tidigare.

Vid arvsskiftet löstes systrarna Jenny, Gemima, Anna och Etel ut, varvid Mellanåkern, mellan mejeriet och Stenvall, samt en hustomt vid Harisloon, se nr 43, styckades från gården.

Hemmanet utvecklades i takt med tiden. Inriktningen var mjölk- och foderproduktion, vilket bl.a. medförde behov av omändringar i befintliga gårdsbyggnader. Kalluftstork för spannmål inrättades ovanför redskapslidret (kärrladan). Höladan, mjölboden och vedlidret gav plats för en skulltork för hö. För att ge rum för dubbelt fler kor än vad ursprunget var planerat för, gjordes nödvändiga omdisponeringar i fähuset. Får, svin och hästar hade utmönstrats. Mekaniseringen gjorde fortgående landvinningar, uttryckligen i och med inköpet av den första traktorn, en Ferguson (``Grålle'') år 1952.

Gustav engagerade sig under sin mest aktiva tid i organisationsliv och 	samhällsbygge. Han hann vara ordförande en period i 4H. I Jeppo Uf 	var han ordförande genast efter kriget, 1945. Senare satsade han mycket tid som ordförande i flera andra sammanhang; Jeppo Lantmannagille, Jeppo lokalavd. av Österbottens Svenska Producentförbund, Österbottens Kötts förvaltningsråd (1962-)1973-	79, Hälsovårdsnämnden i Jeppo, Jeppo kommunalfullmäktige 1966-72, byggnadskommittén för Jeppo Kommunal- och hälsogård samt Jeppo Hembygdsförening 1981-87.

Hildur har under alla år varit en uthållig medarbetare i jordbruket	samt trägen, intresserad medlem i Jeppo Marthaförening. Mode,	inredning, hus och hem och läsning har varit andra favoritområden.

Vid generationsskiftet 12.09.1979 till Christer och Runa Fors (se nr 45 och 127), behöll Gustaf och Hildur den outbrutna delen av tomten 	mellan älven och ladugården på vilken bostadshuset står.

Gustaf \textdied 23.11.1992 (alzheimer)


\jhoccupant{Rijf/Fors}{Emil \& Ida}{1911/-23 – 1945}

Emil Alfred Alfredsson Rijf/Fors, \textborn 15.05.1883, gift med Ida Gustava Pettersson Holm, \textborn 10.01.1886, i Jeppo.


\jhhousepic{Broanda ForsIMGP2476.jpg}{Infarten t. gården ca 1935 (gård 397). T.h. gaveln av sytningsstugan (nu gård 97a)}


Emil var född i Alahärmä. Enligt uppgift var han två gånger till USA, 1902-04 och 1905. Den andra gången, i sällskap med Anders Jungarå och Johan Henriksson Grötas, reste han för att leta reda på sin far. Han hittade honom på en skogscamp i Ashland, Wisconsin, där Katarina Sandberg (gift Sikström; kallad Klockar-Katrin) kunde sammanföra fadern med	sonen. De två hade arbetat en tid på samma camp utan att veta om varandra. Emil lär ha gett sin far ett kok stryk för att han lämnat	familjen i sticket och beordrade honom därpå att resa hem.
\begin{jhchildren}
  \item \jhperson{Jenny Gustava}{01.03.1909}{07.07.1989}, gift Karlsson, Sverige
  \item \jhperson{Gemima Alfrida}{08.07.1912}{06.06.1999}, gift Gustafsson
  \item \jhperson{Anna Viola}{29.10.1916}{08.05.1967}, gift Julin
  \item \jhperson{\jhbold{Gustaf Alfred}}{10.04.1919}{23.11.1992}
  \item \jhperson{Etel Karin Alice}{28.02.1924}{22.07.2009}, gift Albäck
\end{jhchildren}

Det är oklart i vilket skede Emil ändrade sitt efternamn från Rijf, via Johansson i Amerika, till Fors, men det bör ha skett ca 1910. År 1911 köpte Emil av sin mor halva Strand skattehemman 3:15 och ärvde den andra halvan. Tolv år senare, 1923, köpte han hela Broända no 3:6 av sin mor. De hittills sambrukade lägenheterna gick under namnet \jhbold{Broända gård}. Nytt fähus för 12 kor byggdes år 1935; det står ännu kvar.

Emils yngre bror Johan (``Jukka'', ``Jan'', ``Krymboas-Janne'') var	förmodligen tilltänkt som blivande hemmansägare på Krymboas. Liksom många andra gjorde han sin egen emigrantresa till Amerika, där han råkade ut för ett gruvras [i Vancouver-trakten) tillsammans med en Munsala-yngling. Olyckan höll honom instängd med sin döende kamrat i tre dygn, vilket kom att prägla Johans mentala hälsa i fortsättningen. Han skickades hem, där hans mor måste kvittera ut honom på farstutrappan. Johan bodde på gården fram till sin död.

Ida \textdied 08.08.1934  --	Emil \textdied 22.03.1955


\jhoccupant{Grötas/Rijf}{Sanna Lisa \& Alfred}{1904-1911/-23}

Sanna Lisa Karls(Johans-)dotter Grötas,\textborn 12.10.1857, gift med Alfred Johansson Rijf, \textborn 01.12.1856, från Alahärmä.
\begin{jhchildren}
  \item \jhperson{Johannes Alfredsson Rijf}{08.12.1881}{} i Markkula, Alahärmä
  \item \jhperson{\jhbold{Emil Alfredsson Rijf/Fors}}{15.04.1883}{} i Alahärmä
  \item \jhperson{Hilda Maria Alfredsdotter Rijf}{25.03.1885}{}, gift Moisio
  \item \jhperson{Johan Valfrid Alfredsson Rijf}{10.06.1886}{29.11.1954}
\end{jhchildren}

Sanna Lisa var uppvuxen på Fors hemman. Giftermålet förde henne till Markkula i Alahärmä, där svärfadern Johan Rijf, ingift från Hirvlax, hade ett litet torp. Torpet förslog inte att försörja familjen,	så han drygade ut utkomsten med sin goda händighet som bettsmed.

Sanna Lisa och Alfred flyttade snart efter Emils födelse till Sverige, där de förtjänade sitt levebröd i några års tid. Då  beskedet från 	Jeppo kom, att hemmanet på Fors överförts på Sanna Lisa den 22.8.1904, styrdes flyttlasset tillbaka till Finland. Lägenheten på 7/96 mantal av Fors skattehemman (Broända) var en gåva av Sanna Lisas föräldrar, därför att hennes bror, kallad Stöipas-Erik, inte var 	betrodd arvtagare p.g.a. sitt missbruk av alkohol.

Maken Alfred, en hetlevrad person, lämnade år 1902 sin familj för ett mera äventyrligt liv i Amerika. Han återkom, men drog ånyo iväg i	februari 1905, denna gång med dottern Hilda i sitt följe. Tilltaget	verkade inte vara sanktionerat till alla delar och vistelsen blev heller	inte långvarig, för sonen Emil reste efter, fann honom och såg till att	han kom hem igen för att ta sitt ansvar för familjen och hemmanet.


\jhpic{BroandaForsGasthausMGP2473.jpg}{Gården (nr 397) tjänade som gästgiveri ca 1891-1928. Den bistod med 	ungefär 200 skjutsar per år. En gäst har sänt sitt tackkort: ``Til minde av ingeniør Gustav Keugl''. På bilden ses Johan Valfrid Alfredsson Rijf, okänd NN, Gustav Keugl, Sanna Lisa Karls-(Johans)dotter Rijf, Jenny Fors 3 år, smeden/gjutaren Karl Johan Abrahamsson Rijf, Ida Gustava Fors. År 1912.}

Sanna Lisa \textdied 22.02.1927  --  Alfred \textdied 23.09.1925


\jhhouse{Broända och Strand}{3:6 + 3:15}{Fors}{6}{397 \& 397a}

\jhoccupant{Fors}{Karl Johan \& Greta Lisa}{1877/94-1904}

Karl Johan Abrahamsson, \textborn 17.07.1834 (i Grötas), gift med Greta Lisa Johansdotter Sundlin, \textborn 03.09.1833 i Soklot på Mannfors.
\begin{jhchildren}
  \item \jhperson{\jhbold{Sanna Lisa Karlsdotter Grötas}}{12.10.1857}{} i Grötas
  \item \jhperson{Karl Johannes Karlsson Fors}{19.04.1860}{21.06.1867}
  \item \jhperson{Erik Karlsson Fors}{19.02.1863}{24.03.1933}, gick under namnet Stöipas-Erik
  \item \jhperson{Anna Sofia Karlsdotter Grötas}{07.08.1868}{}
  \item \jhperson{Anna Lovisa Karlsdotter Grötas}{08.07.1874}{}, gift Forsblom
\end{jhchildren}

Karl Johan A. var en utomordentligt skicklig gjutare med gott rykte. I hans produktsortiment ingick bjällror, klockor, m.m. Han var även 	rutinerad, god smed. Sonen Stöipas-Erik lärde sig smedens yrke. Han bodde på den plats där Johan Modén, och efter honom Eliel Brunell, senare bedrev butiksverksamhet. Erik skulle egentligen ha fått hemmanet, men på grund av hans problem med alkoholen gav föräldrarna lägenheten på Fors till dottern Sanna Lisa, gift med Alfred Rijf.

Karl Johan innehade lägenheten Broända från år 1877. Han blev m.a.o. den person som förenade lägenheterna Strand och Broända, varefter hemmanet hållits i samma släkte.

Karl Johan \textdied 28.02.1918 (i Fors)   --    Greta Lisa \textdied 04.03.1900 (i Fors)


\jhhouse{Broända}{3:6}{Fors}{6}{397}

\jhoccupant{Forss}{Matts Nilsson}{1865-1877}

Tidigare innehavare av lägenheten. Uppgifter om familj, leverne och andra omständigheter i tillvaron står inte att finna.


\jhoccupant{Forss}{Thomas Johansson}{1838-1865}

Tidigare innehavare av lägenheten. Uppgifter om familj, leverne och andra omständigheter i tillvaron står inte att finna.


\jhoccupant{Forss}{Johan Thomasson}{1826-1838}

Tidigare innehavare av lägenheten. Uppgifter om familj, leverne och andra omständigheter i tillvaron står inte att finna.


\jhhouse{Strand}{3:15}{Fors}{6}{397a}


\jhoccupant{Arrendator}{-}{1872-1998}

\jhbold{Jeppo Kraft Alg och dess föregångare} hade flera olika byggnader och aktiviteter på denna lägenhet. Hänvisas till kapitlet ``Silvast kvarn'', som belyser verksamheten på området.

\jhbold{Jeppo Kraft Alg},
1952 – 1965/-98.
Andelslaget använde huset som kontor fram till 1956 och senare även som paus-/matrum och lager för allehanda elmaterial. Alf Julin skötte om att huset revs år 1992.

\jhbold{Brandt Evert \& Saga},
1948-1952.
Anders Evert \textborn 1922 och Saga Linnea \textborn 1923, född Loman, gifte sig samma år som Evert blev ny disponent för andelslaget och paret fick sitt första barn.
\begin{jhchildren}
  \item \jhperson{Stig Björn Anders}{1948}{}, bor i Jakobstad
  \item \jhperson{Hans Evert}{1955}{}, bor i Jakobstad
\end{jhchildren}

Paret med sin förstfödda bodde några år i huset men flyttade sedan till gård nr 93 för en kort tid innan lasset drog vidare till Jakobstad.

\jhbold{Ekström Emil \& Hilda},
1933 – 1948.
Emil var disponent på Jeppo Kvarn och Sågverksandelslag 1920-1948 (se Silvast kvarn) men flyttade in i huset först 1933 då han sålt sin del av hemmanet i Mietala (Mietala 116) till Johannes Åstrand och flyttade med familjen till Fors/Strand.


\jhoccupant{Rijf/Fors}{Emil}{1911-1945}

Emil sambrukade lägenheten Strand med lägenheten Broända enligt tidigare inslagen linje. Morfar Karl Johan bodde sannolikt i detta hus så som nedan nämnda sytningsbrev stipulerade.


\jhoccupant{Rijf}{Sanna Lisa}{1904-1911}

Sanna Lisa skötte lägenheten tillsammans med Alfred fram till 1911 	då hon sålde hälften till sonen Emil och överlät andra halvan i arv.


\jhoccupant{Fors}{Karl Johan}{1894-1904}

Karl Johan Abrahamsson \& Greta Lisa Johansdotter (se ovan) köpte lägenheten Strand på 7/96 mantal av Fors skattehemman 3 och kom således att föra samman Strand och Broända lägenheter. År 1904 skrev Karl-Johan över lägenheten på dottern Sanna Lisa mot sytning fram till sin död 1918.


\jhoccupant{Heikkilä}{Erik Johansson}{1894-1894}

Erik, från Alahärmä, var i borgen för föregående Matts Männikkö. Matts rymde från sitt hemman en natt och sålunda kom Heikkilä att få det men sålde det vidare samma år.


\jhoccupant{Männikkö}{Mats}{1887-1894}

Mats, från Alahärmä, köpte lägenheten av folkskolläraren Anders Lindén (1887). Inga uppgifter om när huset, s.k. mjölnarstugan, byggdes finns att tillgå. Förmodligen var det en 1800-talsbyggnad. Den revs år 1992.


\jhoccupant{Lindén}{Anders}{1886-1887}

Tidigare innehavare av lägenheten. Uppgifter om familj, leverne och andra omständigheter i tillvaron står inte att finna.


\jhoccupant{Fors}{Thomas Thomasson}{1886-1886}

Tidigare innehavare av lägenheten. Uppgifter om familj, leverne och andra omständigheter i tillvaron står inte att finna.


\jhoccupant{Lassila}{Jakob Jakobsson}{1877-1886}

Tidigare innehavare av lägenheten. Uppgifter om familj, leverne och andra omständigheter i tillvaron står inte att finna.


\jhsubsection{Fors hemman - Lillsilfvast 1 mtl} Lillsilfvast får så småningom namnet Fors efter en utveckling som kan spåras från Matts Nilsson 1592 via Hans \& Susanna Jakobsson 1719, ett hopp över Stora ofreden 1713-21 och andra ofärdsår fram till nyare tider. Se inledningen på kapitlet Silvast och Fors, hemman Nr 4 och 3!


\jhsubsection{SILVAST KVARN}, Kvarnbacken R:nr 3:140 av Fors hemman, nr \jhbold{97d}

Vårt lands forsrika älvar lärde människorna tidigt att utnyttja den kraft som vattnets rörlighet och tyngd levererade. Genom att anlägga vattenverk gick det att övergå från handkvarnar till vattendrivna kvarnar och från tjärbränning till mera lönsam sågverksamhet och försäljning av virke till skeppsbyggnad.

\jhhousepic{043-05891.jpg}{Ett blickfång med anor från 1873. Plåttak m. 2013 töjer på livstiden.}


En färd längs Lappo å/Nykarleby älv i Jeppo bjuder på flera intressanta upplevelser, oberoende av om man rör sig utmed vägarna, stränderna eller på älven. Att det strömmande vattnet en gång i tiden valde att dela sig i två fåror genast innanför Jeppos gräns mot Härmä, för att åter rinna ihop sju kilometer längre nedströms, har genom tiderna skapat s.a.s. dubbelt goda förutsättningar för ortsbefolkningen att utnyttja dess oroliga styrka och givmildhet.

Kvarnverksamheten har av naturliga orsaker en lång historia i Jeppo, liksom i kringliggande bygder. På 1550-talet omnämns den första kvarnen i Jeppo, då kronan började uppbära skatt eller kvarntull för kvarnarna. År 1572 hittas t.ex. Madz Madzon på Sylvastholmen i kvarntullslängden. Skrivningen antyder att kvarnen fanns på västra sidan av älven. I Pedersöre storsockens historia får man veta att år 1559 uppbars 2-6 öre för varje kvarn av sex bönder i Jeppo. Bara fem år senare betalade 2 stora och 7 mindre kvarnar i Jeppo kvarntull.

Under de århundraden som gått, har ett otal kvarnar blivit byggda i ortens  älvfåror eller straxt intill och efter en relativt kort tid försvunnit, förstörda av islossning eller ödelagda av brand, för att snart byggas upp igen på ungefär samma plats. Från medlet av 1850-talet vet vi om att kvarnar funnits vid Keppo, Back-Måtar, Lavast, Kiitola, Finskas, Jungarå, Tollikko, Silta-bäcken, Palo-forsen, Jungar, Grötas, Silvast, Romars-bäcken, Heikfolk-bäcken, Bärs (ångkvarn) och Lussi (väderkvarn). Av dessa är Silvast kvarn den enda som ännu står kvar som ett påtagligt vittne om hur vattenkraften på olika sätt tjänat bygden.

Vattensågarna inträdde på arenan på 1730-talet. Deras betydelse avtog i och med att ångkraften blev allmän på 1870-talet.


Kvarnplatsen

Enligt en egendomsbeskrivning, gjord av Gustaf Fors, tecknades det första arrendekontraktet för kvarnplatsen den 14.12.1872. Arrendatorerna torde ha varit Gustav Danielsson Bärs och Jakob Jakobsson Lassila (senare Finskas).

Den 1.12.1873 gav guvernören över Vasa län (Nikolaistads län 1855-1917), Carl Gustaf Fabian Wrede, rätt att uppföra en tullmjölkvarn med två par stenar på lägenheten Strand skattehemman no 3:15, strax invid södra rågränsen mot Broända no 3:6. Tydliga lämningar visar att en kvarn funnits även på västra sidan av älven under denna tid, några tiotal meter nedströms nuvarande kvarn.


Verksamheten växer

Man kan med fog säga att platsen under drygt 140 år gjort god samhällsnytta. Men inte alltid utan gnissel. Den har varit begärligt föremål för många olika planer, verksamheter, åsiktsyttringar, stridande viljor och ägointressen. ``Silfvast kvarn ägdes år 1888 av Samuel Perämäki, men sålde han kvarnen följande år till Isak Lavast, vilken åter bildade bolag år 1890''. (http://www.nykarlebyvyer.nu/).

Vid sekelskiftet byttes vattenhjulet mot två turbiner, då kvarnägarna Johan Back och Anders Montin samtidigt fick rätt att till anläggningen foga en såg och träullsfabrik. Sågen uppfördes år 1902 och träullsfabriken år 1904. Den senare byggdes strax norr om sågen, men var i verksamhet endast några år.

År \jhbold{1915 installerades en elektrisk generator}, som gav den närmaste omgivningen efterlängtad elbelysning - en modernitet starkt på kommande. Under år 1920 hade både kvarnen och dammen genomgått en grundlig reparation. Den tidigare byggnaden av stock ersattes med en ny på resvirke. Nedre utloppsrännan fördjupades och dammen förstärktes med kilstenar. Anläggningen Silvast kvarn- och sågbolag bör alltså ha varit i gott skick då nästa fas i dess historia inleddes.

Jeppo kvarn- och sågverksandelslag, som bildades 5 april 1920,  köpte in Silvast kvarn- och sågbolag medels godkännande vid extra stämma den 3 april år 1921. Säljare var Johan Forss, Johan Jungar och Edvard Källman. I övrigt får man mycket lite till livs från de första årens protokoll. Man kan anta att det var nu som frimalningsrätten tillkom de nya ägarna.

Trots att andelslagets stadgar inte direkt nämner elektricitetsverk, torde dess ledning ha förstått det stora behovet och betydelsen för Jeppo. En utbyggnad inleddes och den 15 juli 1921 kan man läsa i Österbottniska Posten: ``Elektrifieringen av Jeppo fortskrider med rask takt. Sedan ett andelslag, som bildats inom kommunen, övertagit Silvast kvarn och såg, har A/B Agros ombetrotts utföra elektricitetsverkets ombygg- nad till högspänningssystem. Arbetet härmed har fortskridit så långt, att de höga stolparna i snörräta linjer redan är uppsatta ända till Lussi norrut och cirka 5 km söderut från kraftkällan. Med all sannolikhet kommer hela Jeppo kommun instundande höst att erhålla såväl elektricitetsbelysning som elektricitetskraft för jordbruksändamål.''  Elförbrukningen under de tre första decennierna steg snabbare än utbyggnadstakten. Först när ledningsnätet förenades med Nykarleby kraftverks högspänningsnät har elektricitetsbehovet i Jeppo blivit helt tillfredsställt.

Den gamla sågen hölls i funktion t.o.m. 1953. År 1954 flyttades den till sin nuvarande plats närmare järnvägen, till en tomt inköpt av Jeppo kommun 29.12.1952, vilket väckte ingående diskussioner och stark opposition under hela byggnadsskedet, se karta 7, nr 109.

I det följande behandlas i huvudsak kvarnverksamheten.


Kvarnen mal och mal

År 1928 köpte man en skalmaskin från Malmö kvarnstensfabrik och året därpå insattes ett aspirationsskåp (för dammfiltrering) av svensk tillverkning. I februari 1930 godkände en extra stämma styrelsens förslag om inköp av nya turbiner med regulatorer för att få bättre kraft vid kvarnen och därmed en förbättrad ström för belysning. Beslutet innebar att man tackade nej till inköp av hjälpström från Kiitola kraftverk med de villkor som ställdes. För att tillmötesgå kundernas önskemål inköpte man en grynvalsmaskin år 1934.

I syfte att bättre kunna betjäna sina kunder verkställdes år 1953 en grundligare reparation av turbinerna liksom andra omändringar i kvarnen. Den \jhbold{första elektriska motorn} installerades för att driva ett stenpar. På oktoberstämman  samma år uttrycktes tillfredsställelse över de gjorda förbättringarna. Redan följande år drevs två stenpar på samma sätt och snart även det tredje.

År 1962 brast transmissionsaxeln pga sättningar i grunden till följd av att vatten i samband med vårfloden började söka sig igenom på landsidan av turbinrännan. Grunden förbättrades och generatorn flyttades till västra sidan av kvarnen. Sättningen i nordöstra hörnet kvarstår ännu i dag.

Lönsamheten för kvarnen var beroende av vattenståndet i älven och tillgången på mäld, som i sin tur grundade sig på skördeårets resultat. Därtill spelade konkurrensen från andra kvarnar en viss roll för årsresultatet. På grund av vattenbrist stod kvarnen stilla 15.11.1941 - 9.4.1942, vilket måste ha inverkat menligt på lönsamheten. Också den stigande elförbrukningen på 1930- och 1940-talen påverkade kvarnrörelsen oförmånligt, eftersom all vattenkraft gick åt att producera elström.

Enligt räkenskaperna för 1935 steg kvarnens bruttoinkomst till 118.698 mk för att två år senare ligga på 43.846 mk. Som orsak till nedgången anges även två nya kvarnar i grannkommunerna och en nybyggd kvarn på Kiitola. År 1937 anslöt sig andelslaget som medlem i Österbottens norra kvarnägareförening, som gjorde upp enhetliga frakttariffer för ett 20-tal medlemskvarnar.
Ifrågavarande år erlades frakt i pengar enligt följande:
\begin{center}
  \begin{tabular}{l r}
    \hline
    Råg- och kreatursmjöl & 7  p/kg \\
    Sammanmalning av korn	&	10 '' \\
    Korn, skrätt &	15 '' \\
    Råg, skrätt	&	10 '' \\
    \hline
  \end{tabular}
\end{center}

Som en följd av försämringar i penningvärdet steg mäldtaxan oupphörligt och fastställdes år 1948 till följande belopp, vilka var något lägre än de av Öb:s norra kvarnägareförening föreslagna:
\begin{center}
  \begin{tabular}{l r}
    \hline
    Råg & 1 mk/kg \\
    Råg, putsad & 1,5 '' \\
    Fodermjöl & 1,0 '' \\
    Korn, skrätt & 2,0 '' \\
    Havre- och korngryn & 3,0 \\
    \hline
  \end{tabular}
\end{center}

Mängden spannmål, som kvarnen förmalat under året 1.7. – 30.6, uppgick för nedanstående redovisningsperioder till:
\begin{center}
  \begin{tabular}{l l r}
    \hline
    Redov.period & Mängd & Ökning/minskning \\
    1947-48	&	454.889 kg & + 25,0\% \\
    1948-49	&	670.393 '' & + 15,0\% \\
    1949-50	&	742.353 '' & + 10,7\% \\
    1950-51	&	659.928 '' & - 11,0\% \\
    1951-52	&	624.533 '' & -  5,3\% \\
    1952-53	&	599.415 '' & -  5,3\% \\
    1953-54	&	925.894 '' & + 54,4\% \\
    \hline
  \end{tabular}
\end{center}

Mängden låg på sistnämnda nivå ännu i ett par års tid innan den började dala till följd av att nya privata (traktordrivna) kvarnar blev allt mera allmänna ute på gårdarna. Under årens lopp har kvarnens stenar malt spannmål åt ortens och grannkommunernas bönder. Samhällsförbättrande diskussioner, gärdgårdskunskap, skvaller, skryt och socialt umgänge har satt sig stadigt i kvarnens väggar, bakom vars panel man kunde finna buteljer för en medhavd styrketår att döda tiden med medan man väntade på sin mäld.

År 1977 genomfördes den sista malningen vid Silvast kvarn.


Frimalningen

Frågan om frimalningsrätten, som uppstod i samband med ägarbytet 1920-21 vid andelslagets kvarn, har lett till oenighet med vederbörande ägare, då också obehöriga verkar att under årens lopp ha tillskansat sig fördelen. Från 1 oktober 1948 sade styrelsen upp frimalningsrätten för dem som inte kunde förete papper på rätten till frimalning. Åtgärden resulterade i rättegång, som slutade vid hovrätten. Denna fastställde häradsrättens för andelslaget negativa utslag i ärendet. Frimalningen förblev en vagel i kvarnkundens öga under återstående kvarnverksamhet.


Mjölnare och disponenter

Genom åren har många olika personer skött hanteringen av kvarntekniken och den praktiska delen av malningen. Räknat från starten av Jeppo kvarn- och sågverksandelslag år 1920 har dessa varit:
\begin{enumerate}
  \item 1920-1939		Johan Vesterlund
  \item 1939-1943		Edvard Källman, även sågställare
  \item 1943-1948		Valdemar Strengell
  \item 1948-1972		Karl Svanbäck
  \item 1972-1977		Sven-Olof Forsbacka
\end{enumerate}
Också andra tillfälliga mjölnare har varit anställda under olika tider.

Disponenter:
\begin{enumerate}
  \item 1920-1948		Emil Ekström
  \item 1948-1952		Evert Brandt
  \item 1952-1996		Alf Julin
  \item 1996-1998	  Kurt Stenvall
\end{enumerate}


Dammbyggnaden

Påfrestningarna från vatten och is har under årens lopp gått hårt åt konstruktionerna och fordrat att man genomfört reparationer av olika slag. År 1927 byggde man om kilnäbben och dessförinnan hade man åtgärdat själva dammen med kilstenar från Palo-forsen. År 1929 hade man undersökt möjligheterna att höja dammen med en halv meter, men kunde inte verkställa planen pga oklara skiftesförhållanden bland dem som berördes. Åtgärden kom därmed att förfalla denna gång.

Först i och med länsstyrelsens utslag den 4 december 1950 fick andelslaget rätt att dämma upp vattnet i älven med en halv meter högre än tidigare. Förhöjningen fordrade en genomgripande ombyggnad av dammen för att den skulle klara alla påfrestningar som en högre konstruktion utsätts för. Kilstenar från prästgårdens gamla fähus inropades på auktion för 7.000 mk. Transporten till platsen kostade 25.000 mk, sedan en talkokörning inte gav önskat resultat. Dammbygget utfördes sommaren 1955 under planering och övervakning av byggmästare August Österholm från Pedersöre.

I samband med att den nya vägdragningen till Pensala-Oravais blev aktuell och en ny vägbro skulle byggas över älven vid Jeppo skola år 1970,  framkom att planerarna inte i tillräcklig grad tagit hänsyn till högvatten vid vårflöden och isproppar. För att eliminera risken att is skulle nå undre sidan av den nya bron och åstadkomma förstörelse, tvingades andelslaget att spränga ner dammen till den nivå den hade före 1955!


Kvarntomten

Frågan om arrenderätten till andelslagets kvarn- och sågtomt har åstadkommit en del tvister inför häradsrätten. Ett nytt arrendekontrakt för tomten tillfredsställde inte ledningen för andelslaget, som med en motivering om hur stor allmän betydelse andelslaget har, beslöt att hos vederbörande myndighet anhålla om expropriation av ifrågavarande område. Gustav Fors, som en kort tid innan hade övertagit Broända gård, höll fast vid sin äganderätt och anlitade advokat Christer Boucht till sin hjälp. Schismen slutade med en förlikning den 25 september 1948, som utmynnade i ett för båda parter godtagbart nytt arrendekontrakt på 50 år.

Malningsverksamheten vid kvarnen hade sedan länge (1977) upphört då kontraktet löpte ut hösten 1998. Utrymmet hade då i 20 års tid använts som lager för Jeppo Krafts olika tillbehör för elinstallationer. Kvarnens ursprungliga syfte var satt på undantag och förlängt arrende var inte aktuellt. Nämnda år övergick byggnaden därmed till den utbrutna och år 1996 nybildade lägenheten Kvarnbacken 3:140, som i dag ägs av Fjalar och Mayvor Fors.

SILVAST KVARN; några sammanfattade nerslag i en betydande historia
\begin{center}
  \begin{tabular}{l l}
    \hline
    1.12.1873: &	Guvernören över Vasa län ger rätt att uppföra tullmjölkvarn med 2 par	stenar. \\
    Sekelskiftet: &	Byte av vattenhjul mot 2 turbiner. Rätt till såg (1902) och träullsfabrik (1904). \\
    1915: &	Första generatorn installeras \= 25 hkr (\~15 kVA) dynamomaskin. \\
    1920: &	Kvarnbyggnaden i stock ersattes med resvirkeskonstruktion och dammen förbättras samt ``juoåpan'' (nedre utloppsrännan) fördjupas. \\
    1921: & Dynamomaskinen byts mot asynkronlindad generator, en 50 kVA-A/B Agros. Kvarnen har nu 3 stenpar och 2 skrädverk \\
    1928: &	Skalmaskin skaffas fr. Malmö kvarnstensfabrik. \\
    1929: &	Aspirationsskåp installeras (aspirator \= skapar vacuum). \\
    1934: &	Grynvalsmaskin inköps. \\
    1948:	&	Arrendekontrakt på tomten för 50 år uppgörs med markägaren Gustaf Fors. \\
    1953: &	Turbinreparationer, omändringar i kvarnen. Den första elmotorn installeras för att driva ett stenpar. Sista året för sågning på denna plats. \\
    1955: &	Dammen höjs med ½ m (kilstenar från prästgårdens fähus). \\
    1962: &	Översvämning med åtföljande grundsänkning på landsidan av turbinrännan, vilket ledde till axelbrott. Generatorn måste flyttas. \\
    1977: &	Sista mäldkvittona skrivs ut (förmodligen s.k. nostalgimalning). \\
    1978-98: & Kvarnen används enbart som lagerlokal för Jeppo Kraft Andelslag. \\
    1998:	&	Arrendekontraktet utgår. Kvarnen införlivas med Kvarnbacken 3:140, ägare Fjalar \& Mayvor Fors. Ägarna försöker med små resurser årligen utföra smärre reparationer och underhåll. \\
    2013:	&	17.7 – 8.8 byte av läckande takplåt till ny dubbelfalsad 0,6 mm plåt, utfört av firman Ena Golv \& Tak, Jakobstad. \\
    2017: & Försök att reparera stenkonstruktion i kilnäbb och utloppsränna, ``juoåpa'', \\
    \hline
  \end{tabular}
\end{center}

Källa: 	Jeppo Kraft Andelslag 1920-1970, uppgjord av Sven Jungar (1970)
	Historik över Jeppo, utgiven av Jeppo Hembygdsförening (1988)
	Anteckningar av Gustaf Fors
	Mäldkvitton
	Muntlig information


\jhhouse{Löv}{3:24}{Fors}{6}{399}

\jhoccupant{Kangas}{Hjalmar \& Alma}{1950-tal-1964}
Hjalmar Kangas, \textborn 28.08.1894 i Vörå gifte sig 23.05.1920 med Alma Johanna Sihvonen, \textborn 16.06.1892 i Åbo. Paret bodde som hyresgäster i huset i slutet av 1950-talet och fram till 60-talet. De var ett försynt och strävsamt pensionärspar. När Hjalmar dog 16.02.1964 flyttade Alma den 14 juli samma år till Tammerfors. Hur det kom sig att dessa två kom till Jeppo har vi inte kunnat utröna.

Efter Hjalmar och Alma har huset inrymt ett flertal kortvariga gäster som p.g.a. husets dåliga skick gärna flyttade bort så fort som möjligt. Också under tidigare perioder av husets historia har ett flertal hyresgäster passerat revy.

Uthuslängan, som stod med norra gaveln mot landsvägen, var ett populärt och synligt affischställe i centrum av Silvast och här fick man se kandidater till såväl riksdag som president trängas skuldra vid skuldra, efter en tid slitna av både snöplog och snålblåst.

Fastigheten som kallades ``Lövskos'' , efter Löv,  revs på 1980-talet.

\jhoccupant{Sandberg}{Edit \& Elmer}{1924-1980-talet}
Edit Julia Löv, \textborn 29.12.1901 i USA, gifte sig 1924 med Jakob Elmer Sandberg, \textborn 19.01.1902 på Back. De övertog fastigheten efter Edits föräldrar. De övertog också ¼ av Elmers föräldrars hemman med 15 ha odlad jord och 20 ha skog på Ojala, där de bosatte sig. Åren 1926-27 var Elemer i Kanada på förtjänstarbete. Efter drygt 30 år hemmavid reste han på nytt 1961, denna gång till Kalifornien och Edit följde efter samma år. Efter fem år återvände de nu för gott. De bodde endast de första åren efter giftermålet i huset, i övrigt vid Ojala.
\begin{jhchildren}
  \item \jhperson{Emry Elof}{01.06.1924}{}
  \item \jhperson{Erland Levi Johannes}{03.09.1928}{}
  \item \jhperson{Edna Marita}{23.05.1932}{}
\end{jhchildren}

\jhoccupant{Löv}{Gustav \& Anna L}{1896-1924}
Gustav Löv, \textborn 14.06.1867 gifte sig 05.11.1896 med Anna Lovisa Johannesdr., \textborn 12.09.1873 på Ruotsala. Anna Lovisa hade 10.10 .1896 flyttat till Nykarleby. Hennes föräldrar Johannes och Sanna, födda 1848 resp. 1846 bodde på Ruotsala, men flyttade tydligen till Amerika 1892. Hennes man Gustav är antecknad född i Alahärmä.
\begin{jhchildren}
  \item \jhperson{Hilda Lovisa}{20.09.1900}{}
  \item \jhperson{\jhbold{Edit Julia}}{29.12.1901}{}
  \item \jhperson{Gustav Selim}{17.01.1904}{}
  \item \jhperson{Ester Susanna}{24.02.1907}{}
\end{jhchildren}

Efter barnens födelse reste också Gustav till Amerika och dog där 1907. Anna Lovisa gifte om sig den 09.06.1912 med Thomas Vilhelm Lindström, \textborn 05.06.1878.
Barn: Evert Vilhelm Lindström, \textborn 02.12.1912 - \textdied 28.07.1985


\jhhouse{Stenbacka}{3:95}{Fors}{6}{91, 91a-b}

\jhoccupant{Kruhliak}{Yulita \& Viacheslav}{2016 -}
Yulita och Viacheslav, ukrainare, köpte fastigheten 2016 av Alf Stenbackas dödsbo. (Krugliak kan vara en lika god rättskrivning)


\jhoccupant{Stenbacka}{Alf \& Maija}{1970-2016}
Alf Vilhelm Stenbacka, \textborn  04.02.1935, gifte sig 26.08.1962 med Anna Maija Savolainen, \textborn 25.07.1942 i Uleåborg. De övertog fastigheten i början av 1970-talet.

\jhhousepic{096-05635}{}

Alf fick handelsutbildning och utexaminerades som ekon. mag. Han har hela sitt verksamma liv arbetat på ekonomisidan inom företaget Österbottens Trä i Jakobstad, först på bokföringen och sedan som fältgranskare inom ett distrikt, som sträckte sig från Närpes till Brahestad, vilket innebar många körkilometer. Han hade också övertagit lastbilstrafiken efter sin far William. Den fortsatte till 1980 då verksamheten lades ner. Som chaufförer hade fungerat Terho Ekola, Veikko Kontio och sist Manne Almberg. Bilarna användes vid entrepenader i VoV:s verksamhet. Under de perioder chauffören var ledig hoppade Alf själv in som chaufför. Han gick i pension från Österbottens Trä år 1993.

Maija har sedan nov. 1967 haft en handarbets- och tygaffär i grannfastigheten (se nr391) och sedan 1972 kortvariga anställningar på John och Gunilla Nymans affärer, dels inom matvarusidan och dels på lantbruksvarusidan. Hon har också haft korta inhopp i Mirkakontoret och i ortens Kemikalia-affär. Sedan 1977 har hon  haft anställning på Nykarleby-Jeppo försäkringsförening, till en början på halvtid, men så småningom på heltid. Sedan föreningens kontor flyttat till Nykarleby 1981 blev hon ansvarig för kontoret i Jeppo fram till pensionen 2006, varefter filialen indrogs 2007. Maija bor numera i Åbo.
\begin{jhchildren}
  \item \jhperson{Ann-Christine}{01.03.1963}{}
  \item \jhperson{Björn Johan Vilhelm}{12.06.1965}{}
\end{jhchildren}

Alf \textdied 07.12.2012


\jhoccupant{Stenbacka}{William \& Alva}{1935-1970}
Johan William Stenbacka, \textborn 02.09.1902 i Alahärmä, gifte sig 17.06.1934 med Alva Elise Andersson, \textborn 19.06.1907 i Gamlakarleby. Hon var dotter till banmästare Johannes Andersson. Williams far, Jakob Eriksson Stenbacka hade kommit från Munsala 18.11.1905 och var då gift med Mina Joh.dr., \textborn 25.09:1874 i Alahärmä. De hade tydligen varit till Amerika där deras äldsta son Jakob Edvin föddes 03.04.1901.

William föddes 1902 i Alahärmä. Han blev 1920 dräng hos Amanda Mattsdr.(Måtar) Nylund, vars man Gustaf Mattsson Måtar avlidit 17.10.1917. År 1921 flyttade han till Back där han fanns bosatt som ba{c{k{s{t{}.karl fram till början av 1930-talet. Han flyttar därefter till Keppo, där han får arbete som arbetsledare och också lastbilschaufför fram till 1943.

Den 2 maj 1935 köper han tomten av Centrallaget Ägg Produkts i Silvast och bor i det hus som använts av dem (se nr 391), tills han byggt detta hus åt familjen. Efter kriget anskaffade William egen lastbil och började livnära sig på transporter. Han blev småningom entrepenör för Väg o Vatten och skötte om landsvägarna i Jeppo såväl sommar som vintertid. Torra somrar var det viktigt att dämpa dammet på grusvägarna med regelbunden bevattning av vägytan och hans pump med plats för påfyllning av vattentanken var flera år placerad nere vid Silvast kvarn. William idkade även taxitrafik i Jeppo. Under kriget hade Vellamo Halme frisörssalong i huset.

Barn: Alf Vilhelm, \textborn 04.02.1935.

William \textdied 22.01.1970  --  Alva \textdied 14.03.1972


\jhhouse{Sikström}{3;93}{Fors}{6}{99, 99a}

\jhoccupant{Yliaho}{Markku}{2010 -}
Markku Yliaho, \textborn 09.08.1985, köpte fastigheten 22.12.2010. Han arbetar på Mirka och har grundligt renoverat huset och garaget. Han är sambo med Sandra Sirén, \textborn 08.12.1989 i Pensala.

\jhoccupant{Strengell}{Bo}{1987-2010}
Bo Rune Strengell, \textborn 19.04.1956 erhöll fastigheten som gåva av sina föräldrar Valde och Ellen Strengell den 19 okt. 1987. Föräldrarna fortsatte att bo kvar och efter att Valde avlidit 1993 bodde Ellen ensam kvar tills hon flyttade till Hagalund. Huset hyrdes då ut till Linda Sjö.

\jhhousepic{149-05704.jpg}{}


\jhoccupant{Strengell}{Valde \& Ellen}{1973-1987}
Valdemar och Ellen Strengell köpte den 17 mars 1973 fastigheten av kantor K.J. Sikströms arvingar. Den kom att tjäna som deras pensionärsbostad efter att hemmanet överlåtits till Bruno och Siv Strengell, se karta 7, nr 102.

\jhoccupant{Sikström}{K.J. \& Katarina}{1944-1973}
Karl Johan Sikström, \textborn 1884, och hustrun Ida Katarina, \textborn 1882, köpte 14 mars 1944 fastigheten av Olivia Jungell i den fastighetscirkulation som också reglerade äganderätten till Ida Katarinas fastighet på andra sidan landsvägen och som nu köptes av Leander och Ellen Sandberg. Olivia kom därefter att leva i det husets 2:a våning. (se nr 407)

Efter att Sikströms köpt huset fortsatte han sin kantorsgärning fram till 1956 och huset blev allmänt kallat till ``Sikströms hus''. Ida Katarina dog 1957 och Karl Johan 1960. Huset kom nu att stå tomt en kort tid innan det hyrdes ut till ett flertal personer fram till 1973:
Hjalmar och Alma Kangas, Börje och Anneli Julin, Volmar och Benita Strand och Karl-Erik och Ing-Britt Forss.

\jhoccupant{Jungell}{Anders \& Olivia}{1938-1944}
Anders Jungell, \textborn 26.07.1883 på Skog, gifte sig med Olivia Pettersdr. Ersfolk från Övermark. 23 mars 1938 köpte de fastigheten av Selma Sandlin efter att de sålt det gästgiveri på Silvast som de byggt och verkat i fram till slutet av 1930-talet, då gästgiverierna slutat fylla sin ursprungliga funktion. Tåg, bussar och bilar hade tagit över.

\jhoccupant{Sandlin}{Selma}{1936-1938}
Selma Sandlin, \textborn 13.03.1893, köpte huset 1936 av skomakaren Eljas Keto-oja och bebodde det endast en kort tid innan hon sålde det till Anders och Olivia Jungell.

\jhoccupant{Keto-oja}{Eljas \& Anna}{1926-1936}
Eljas Eemeli Eljasson Keto-oja. \textborn 30.08.1899 i Kuortane, gifte sig 05.09.1926 med Anna Johanna Salo, \textborn 04.09.1907 i Jeppo. Eljas hade anlänt till Jeppo 12 aug. 1926 från Kuortane och han var verksam som en av flera skomakare i socknen vid denna tid. 1926 torde han ha byggt detta hus för att efter 10 år flytta med familjen till Nurmo 7 dec.1936.
\begin{jhchildren}
  \item \jhperson{Elias Einari}{24.12.1926}{}
  \item \jhperson{Anita Anna Viola}{01.01.1932}{}
\end{jhchildren}


\jhhouse{Olofsborg}{3:122}{Fors}{6}{107, 107a}

\jhoccupant{Nygård}{Greger}{1998 -}
Greger Anders Ruben Nygård, \textborn 16.05.1962 är utbildad trädgårdsmästare. Han köpte fastigheten av sina föräldrar 15.07.1998. Greger äger en servicefirma under namnet Nyträ, som utför ett brett spektrum av serviceuppgifter; plantering, gräsklippning, plogning och röjning av snö, sandning av vägar och cykelvägar, uppdrag med mindre grävmaskiner m.m.

\jhhousepic{097-05636.JPG}{}

Greger har också satsat i fastighetsägande genom delägarskap i den tidigare kommungården och självständigt ägande av tidigare Sparbankens fastighet och tidigare brandstationen. Bostadslokalerna hyrs ut och har bl.a. under 2015-17 delvis fungerat som lokaler för språkundervisning och boende för irakiska asylsökande vid Oravais flyktingförläggning då behovet i samband med Irak- och Syrienkrisen plötsligt växte.

\jhoccupant{Nygård}{Ruben \& Ragnborg}{1975-1998}
Ruben Olof Nygård, \textborn 06.05.1934 gifte sig 11.09.1960 med Ragnborg Maria Sandås, \textborn 27.03.1937. Makarna köper fastigheten efter Leander Sandbergs död 1975 och flyttar in på självständighetsdagen den 6 dec.

Ruben är utbildad VVS-montör och efter diverse mindre arbeten här hemma reser han till Sverige och arbetar inom en billackeringsfirma, senare på en såg och slutligen med rörarbeten innan han kommer hem 1959. Ett av de första arbetena hemmavid blir att hugga ner den skog som stod på den tomt mittemot farbror Mannes verkstad där Jeppo - Oravais Handelslag planerar att bygga en filial i Gränden! I och med fusionen med Nykarleby Handelslag och bildandet av den nya Andelsringen förfaller tanken.

1960 får han anställning som svetsare på Purmo Produkt och samma år anställs han som chaufför på Andelsringen, ett arbete han har till 1965 då han får anställning som rörarbetare vid det påbörjade bygget av en ny centrumskola. Efter att skolan står klar 1966 väljs han till dess första vaktmästare. 1973 söker han sej till snickeriföretaget Westwood i Nykarleby, där han stannar till 1993, då han pensioneras.

Ragnborg var utbildad barnskötare. Hon fick arbete som städare på den nya skolan 1966 och kvarstod i tjänst till 1992. Ragnborg dog 16.12.2003
\begin{jhchildren}
  \item \jhperson{Greger Anders Ruben}{16.05.1962}{}
  \item \jhperson{Ulrika Maria}{23.03.1965}{}
  \item \jhperson{Patrik Ruben Johannes}{08.03.1967}{}
\end{jhchildren}


\jhoccupant{Sandberg}{Leander}{1968-1975}
Mathias Leander Sandberg, \textborn 18.05.1906 började bygga huset i slutet av 1960-talet för sin pensionärstillvaro. Bostadsytan är ca 95m2. Samtidigt rev han det gamla huset på tomten som varit familjens hem sedan 1944. (se nr 407)

Leander \textdied 22.08.1975.
